 
Ознаки та критерії діагностики захворювання
Фібриляція і тріпотіння передсердь (ФП, ТП) – надшлуночкові аритмії, які характеризуються некоординованою активністю передсердь із порушенням їх механічної функції. Виділяють наступні форми:
пароксизмальна (ритм відновлюється самостійно протягом 48 годин)
персистуюча (пароксизм більше 48 годин, для відновлення ритму необхідні втручання)
постійна (синусовий ритм відновити неможливо або недоцільно).
Діагноз встановлюється на підставі ЕКГ в стані спокою.
Умови в яких повинна надаватись медична допомога
Хворі з ФП підлягають амбулаторному обстеженню та лікуванню за місцем проживання. Обстеження може проводитись в районних поліклініках, а при необхідності додаткових обстежень за допомогою міських кардіологічних диспансерів та діагностичних центрів. При необхідності відновлення синусового ритму при персистуючій формі аритмії за неефективності амбулаторного лікування рутинними заходами та/або при порушеннях гемодинаміки, або для планової електроімпульсної терапії хворі підлягають госпіталізації в кардіологічний стаціонар, за відповідними показами – у відділення інтенсивної терапії.
Діагностична програма
Обов’язкові дослідження
1. збір скарг та анамнезу
2. клінічний огляд
3. вимірювання АТ
4.лабораторне обстеження (загальні аналізи крові та сечі, АЛТ, АСТ, білірубін, креатинін, загальний холестерин, тригліцериди, глюкоза крові, гормони щитовидної залози, коагулограма, МНО, АЧТВ)
5.ЕКГ в 12 відведеннях
6.ЕхоКГ
Додаткові дослідження
1. черезстравохідна ЕхоКГ
2. добовий моніторинг ЕКГ
3. коронаровентрикулографія
4. ХС ЛПНЩ і ЛПВЩ
Лікувальна програма
Перелік і обсяг медичних послуг обов’язкового асортименту
Хворі повинні отримувати комплексну терапію із застосуванням:
1. Аспірин показаний всім хворим протягом невизначено тривалого часу при відсутності показань до прямих антикоагулянтів.
2. Непрямі антикоагулянти під контролем МНО (ПТІ при неможливості визначення МНО) при наявності
 вік > 60 років, при наявності цукрового діабету, ІХС
 вік > 75 років
 ХСН та/чи ФВ ≤ 35%
 тиреотоксикозу АГ
мітрального стенозу
тромбоемболії в анамнезі
тромбоутворення в порожнинах серця по даним трансторакальної ЕхоКГ та ЧСЕхоКГ
3. Антиаритмічні препарати показані для відновлення синусового ритму та запобіганню пароксизмів в подальшому:
при ідіопатичній ФП (у хворих без структурних захворювань серця) – соталол, пропафенон, етацізин, флекаінід1. При неефективності цих препаратів – аміодарон.
при ФП у хворих з помірно важкою патологією серцево-судинної системи без ІМ в анамнезі та СН – сотало, пропафенон, при неефективності – аміодарон.
при ФП у хворих, що перенесли ІМ, з систолічною дисфункцією ЛШ і ХСН – аміодарон.
4. β-адреноблокатори. Рекомендуються хворим з постійною формою ФП з метою контролю частоти ритму у хворих молодого та середнього віку, з достатньо високою фізичною активністю.
5. Дігоксин. Рекомендується хворим з метою контролю частоти ритму, особливо при поєднанні з застійною СН, у хворих похилого віку та в випадках обмеженої фізичної активності хворих.
6. Електроімпульсна терапія при неефективної медикаментозної терапії в плановому порядку або при прогресуючих гемодинамічних порушеннях (симптоматична артеріальна гипотензія, гіпертрофія лівого шлуночку, погіршенні мозкового кровообігу та ін.). При ТП проводиться за відсутності ефекту від ЧСЕКС.
7. ЧСЕКС при ТП з метою його купування.
Перелік і обсяг медичних послуг додаткового асортименту
1. Хворим, які не переносять аспірин замість нього показані тієнопірідінові антитромбоцитарні препарати.
2. Імплантація кардіостимулятора у відповідному режимі при наявності супутніх порушень АВ-провідності та СССВ.
3. Катетерне лікування при:
неефективності медикаментозної терапії, що проводиться в адекватних дозах
аритмогенної дії антиаритмічних засобів
гемодинамічно значущих нападах ФП і ТП
поєднані ФП із синдромом передчасного збудження шлуночків
ізольованому трепотінні передсердь
4. При наявності пацієнти потребують адекватного лікування супутніх захворювань,артеріальної гіпертензії, уражень щитовидної залози та цукрового діабету.