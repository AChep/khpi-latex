Ознаки та критерії діагностики захворювання
Інфекційний ендокардит – інфекційне запалення ендокарду, що супроводжується утворенням вегетацій на клапанах чи підклапанних структурах, їх деструкцією та розвитком недостатності клапана.
Виділяють ендокардит природних та протезованих клапанів.
Умови в яких повинна надаватись медична допомога
Хворі з інфекційним ендокардитом підлягають стаціонарному лікуванню за місцем проживання (бажано в кардіологічному відділенні). За наявності показань хворі підлягають направленню на хірургічне лікування у відповідні спеціалізовані заклади.
Діагностична програма
Обов’язкові дослідження
1.збір скарг та анамнезу
2.клінічний огляд
3.вимірювання АТ
4.лабораторне обстеження (загальні аналізи крові та сечі, АЛТ, АСТ, білірубін, креатинін, глюкоза крові, калій, натрій)
5.повторні посіви крові на стерильність та визначення чутливості флори до антибіотиків
6.коагулограма
7.ЕКГ в 12 відведеннях
8.ЕхоКГта Доплерівське-дослідження
9.Рентгенографія ОГК
10.консультація кардіохірурга
Додаткові дослідження
1.катетеризація серця
2.черезстравохідна ЕхоКГ
3.комп’ютерна томографія
Лікувальна програма
Перелік і обсяг медичних послуг обов’язкового асортименту
1. оперативне лікування
2. етіотропна терапія: антибіотикотерапія під контролем чутливості збудника, глюкокортикоїди і т.і.
3. симптоматичне лікування СН та ускладнень:
інгібітори АПФ
β-адреноблокатори – метопролола, карведілола, бісопролола – яки показані всім гемодинамічно стабільним хворим при відсутності протипоказань
салуретики, яки доцільно застосовувати при наявності ознак затримки рідини.
серцеві глікозидів, головним чином дігоксину. Найбільш доцільно застосування при наявності тахіі нормосистолічнму варіантах фібриляції передсердь
блокатори рецепторів ангіотензину ІІ при непереносимості інгібіторів АПФ.
Перелік і обсяг медичних послуг додаткового асортименту
Аміодарон у хворих з симптоматичними або важкими шлуночковими аритміями, також при тахісистолічної формі фібриляції передсердь у випадках недостатнього ефекту інших препаратів.
Внутрішньовенні сімпатоміметичні засобів допаміну та/або добутаміну. Використовуються при недостатньому ефекті від лікування ХСН тільки, в умовах стаціонару, бажано із застосуванням спеціальних дозаторів.
Нітрати, внутрішньовенно або у вигляді сублінгвального прийому похідних нітрогліцерину або ізосорбіду дінітрату – при наявності ознак лівошлуночкової недостатності –– з відміною після стабілізації гемодинаміки. Тривале застосування доцільно лише у хворих із ішемічною КМП або із вторинними КМП при наявності супутньої стенокардії.
Антикоагулянти (непрямі) у пацієнтів з постійною формою фібриляції передсердь, тромбоемболічними ускладненнями в анамнезі, при наявності тромбів у порожнинах серця. Обов’язковий контроль міжнародного нормалізованого співвідношення (МНО).При неможливості визначення МНО – визначення протромбинового індексу.
Метаболічна терапія
Характеристика кінцевого очікуваного результату лікування
Одужання, поліпшення клінічного стану, відсутність прогресування уражень клапаного апарату та симптомів СН.
Тривалість лікування
Термін стаціонарного лікування при проведенні хірургічного втручання визначається індивідуально. При лікуванні в кардіологічному стаціонарі хворі потребують щоденного застосування препаратів протягом невизначено тривалого часу (залежно від ефекту лікування).
Критерії якості лікування
1.Поліпшення клінічного стану хворих.
2. Нормалізація показників крові.
3. Негативна гемокультура.
4. Позитивна динаміка ЕКГ, покращення показників ЕхоКГ та Доплерівського дослвдження.
Можливі побічні дії і ускладнення
Можливі побічні дії препаратів згідно їх фармакологічних властивостей. Захворювання може ускладнюватись ТЕЛА та розвитком гострої та хронічної СН.