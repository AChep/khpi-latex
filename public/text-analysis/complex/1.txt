Гострий коронарний синдром (ГКС) – це група симптомів і ознак, притаманних гострому інфаркту міокарда (ГІМ) або нестабільній стенокардії. Термін ГКС використовується при першому контакті з хворими як попередній діагноз і включає ГКС зі стійкою елевацією сегмента ST на ЕКГ і без такої. Перший, як правило, передує ГІМ із зубцем Q на ЕКГ, другий – ГІМ без Q і нестабільна стенокардія (заключні клінічні діагнози). 
ГІМ – це некроз міокарда внаслідок гострої ішемії. Нестабільна стенокардія – гостра ішемія міокарда, важкість і тривалість якої недостатня для розвитку некрозу міокарда. ГІМ без підйому ST/без Q відрізняється від нестабільної стенокардії збільшенням рівня біохімічних маркерів некрозу міокарда в крові.ГКС обумовлений гостримзменшенням постачання міокарда киснем, внаслідок розриву або ерозії атеросклеротичної бляшки,тромбозом вінцевої артерії, вазоконстрикцією та мікроемболізацією. Частіше розриваються бляшки з великоюкількістю ліпідів, макрофагів, тонким поверхневим шаром. Ушкодженню атеросклеротичної бляшки сприяютьартеріальна гіпертензія,вазоконстрикція, високий рівень ліпопротеїдів низької щільності татригліцеридів, молекул фібриногену, фібронектину, фактора Віллєбранда, запалення.
Класифікація ГКС:
Гострий коронарний синдром з підйомом сегмента ST або гостро виниклою блокадою лівої ніжки пучка Гіса. Стійкі підйоми сегмента ST свідчать про гостру повну оклюзію коронарної артерії. Метою лікування в цій ситуації є швидке відновлення прохідності судини за допомогою тромболітичних препаратів (за відсутності протипоказань) або черезшкірної ангіопластики. ГКС зі стійкою елевацією ST у більшості випадків передує ГІМ із зубцем Q.
Гострий коронарний синдром без підйому сегмента ST. Зміни на ЕКГ характеризуються стійкою або скороминущою депресією сегмента ST, інверсією, згладженістю або псевдонормалізацією зубця Т. ЕКГ у перші години може бутинормальною. Невідкладна допомога при ГКС без підйому сегмента ST полягає в усуненні больового синдрому і ішемії міокарда з використанням аспірину, гепарину, β-блокаторів, нітратів. Тромболітична терапія неефективна і може навіть погіршити прогноз у пацієнтів.Діагноз ГКС на догоспітальному етапі базується на клінічних проявах (ангінозний статус) і ЕКГ-діагностиці.
Клінічнікритерії ГКС:
затяжний (понад 20 хв) ангінозний біль у спокої;
стенокардія не менша за ІІІ ФК (за класифікацією Канадської асоціації кардіологів, 1976), що виникла вперше (протягом попередніх 28 днів);
прогресуюча стенокардія не менша за ІІІ ФК;
при стенокардії, що виникла після ІМ.
Типові клінічні симптоми ГКС: відчуття здавлювання, тяжкості за грудниною з іррадіацією у ліву руку, шию або щелепу, щотривають кілька хвилин, супроводжуються пітливістю, нудотою, біллю у животі, задишкою і непритомністю. Можуть бутиатипові прояви:епігастральний біль, диспепсія, посилення задишки. 
Симптоми, не характерні для гострого коронарного синдрому:
Плевральний біль (гострий, «прокол ножем»), пов’язаний із глибоким вдихом і кашлем.
Первинна локалізація болю в мезо та гіпогастрії.
Постійний біль протягом декількох годин.
Біль, що іррадіює в ноги.
Біль в ділянці верхівки серця.
Біль, що виникає в результаті руху або пальпації грудної клітки.
Дуже короткі епізоди болю протягом секунд.
Відсутнє зменшення болю після прийому нітрогліцерину.
Фізикальне обстеження: огляд грудної клітки, аускультацію, вимірювання частоти скорочень серця і артеріального тиску. Виключити можливість некардіальних причин болю в грудній клітці та неішемічних серцевих розладів (перикардит, розшаровуюча аневризма аорти, захворювання клапанного апарату, тромбоемболія легеневої артерії, пневмоторакс), а також ознак гемодинамічної нестабільності і дисфункції лівого шлуночка.
ЕКГ-діагностика:основний метод оцінки хворих із ГКС, на підставі якого будується прогноз ілікувальна тактика.
ГКС з підйомом сегмента ST із характерною динамікою, поява патологічного зубця Q.
Елевація сегменту ST ≥0,2 мВ у відведеннях V1–V3 або ≥0,1 мВ в інших відведеннях.
Наявність будь-якого зубця Q у відведеннях V1–V3 або зубця Q ≥0,03 с у відведеннях I, avL, avF, V4–V6.
Гостро виникла блокада лівої ніжки пучка Гіса. 