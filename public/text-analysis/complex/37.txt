Перикардит – це інфекційне або неінфекційне (асептичне) запалення вісцерального і парієнтального листків перикарду. Гострий перикардит, незалежно від етіології може бути сухим, фібринозним або випітним. Поширеними продромальними проявами є лихоманка, нездужання або міалгія, але у пацієнтів літнього віку лихоманка може не виникати. Основні симптоми – біль за грудниною або в лівій прекардіальній ділянці (може бути “плевритичного” характеру або нагадувати ішемію, змінюється залежно від положення тіла) і відчуття нестачі повітря. Шум тертя перикарда може бути транзиторним, моно-, біабо трифазним. Може бути наявним випіт у перикард. Ритм серця, як правило, прискорений і регулярний. Зниження вольтажу ЕКГ та прояви електричної альтерації піддаються зворотному розвитку після дренажу випоту. Методом вибору для виявлення випоту, супутнього серцевого або парасерцевого захворювання є ехокардіографія
Умови в яких повинна надаватись медична допомога
Хворі на гострий перикардит, хронічний констриктивний перикардит підлягають стаціонарному лікуванню за місцем проживання (бажано в кардіологічному відділенні). За наявності показань хворі підлягають направленню на хірургічне лікування у відповідні спеціалізовані заклади.
Діагностична програма
Обов’язкові дослідження
1. збір скарг та анамнезу
2. клінічний огляд
3. вимірювання АТ
4. вимірювання центрального венозного тиску
5.лабораторне обстеження (загальні аналізи крові та сечі, АЛТ, АСТ, білірубін, креатинін, холестерин, глюкоза крові, калій, натрій, СРП; титри АСЛО, АГ)
6. ЕКГ в 12 відведеннях
7. ЕхоКГ та Доплер-дослідження
8. Рентгенографія ОГК
Додаткові дослідження
1. Добовий моніторинг ЕКГ
2. Пункція перикарду з цитологічним дослідженням випоту
3. комп’ютерна томографія або МРТ
4.Циркулюючі імунні комплекси, IgM, G,нейтралізуючі або комплементзв’язуючі антитіла до вірусів Коксакі групи В, ЕСНО, герпесу в парних сироватках
Лікувальна програма
Перелік і обсяг медичних послуг обов’язкового асортименту
Етіопатогенетичне лікування основного захворювання:
Антибіотики
Нестероїдні протизапальні препарати
Глюкокортикоїди
Перикардіоцентез при значній кількості випоту.
2. Оперативне лікування при констриктивному перикардиті
Перелік і обсяг медичних послуг додаткового асортименту
1. симптоматичне лікування СН та ускладнень:
інгібітори АПФ
β-адреноблокатори – метопролола, карведілола, бісопролола – яки показані всім гемодинамічно стабільним хворим при відсутності протипоказань
салуретики, яки доцільно застосовувати при наявності ознак затримки рідини
блокатори рецепторів ангіотензину ІІ при непереносимості інгібіторів АПФ.
2. Аміодарон у хворих з симптоматичними або важкими шлуночковими аритміями, також при тахісистолічної формі фібриляції передсердь у випадках недостатнього ефекту інших препаратів.
3. Антикоагулянти (непрямі) у пацієнтів з постійною формою фібриляції передсердь, тромбоемболічними ускладненнями в анамнезі, при наявності тромбів у порожнинах серця. Обов’язковий контроль міжнародного нормалізованого співвідношення (МНО).При неможливості визначення МНО – визначення протромбінового індексу.
4. Метаболічна терапія
Характеристика кінцевого очікуваного результату лікування
Одужання, поліпшення клінічного стану, відсутність прогресування симптомів СН.
Тривалість лікування
Термін стаціонарного лікування при проведенні хірургічного втручання визначається індивідуально. При лікуванні в кардіологічному стаціонарі хворі потребують щоденного застосування препаратів протягом невизначено тривалого часу (залежно від ефекту лікування).
Критерії якості лікування
Поліпшення клінічного стану хворих.
Нормалізація показників крові
Позитивна динаміка показників ЕхоКГ та доплер-дослідження
Підвищення толерантності до фізичного навантаження.
Зникнення ознак СН.
Можливі побічні дії і ускладнення
Можливі побічні дії препаратів згідно їх фармакологічних властивостей. При проведенні перикардіоцентезу та/або катетеризації центральної вени можливі специфічні ускладнення.
Рекомендації щодо подальшого надання медичної допомоги
Хворіпотребують постійного диспансерного нагляду з обстеженням не менш як 1 раз на рік.
Вимоги до дієтичних призначень і обмежень
Повноцінне харчування. При наявності симптомів СН обмеження добового споживання хлориду натрію: менш 3 г на добу при доклінічної та помірної ХСН (не вживати солоні продукти, не підсолювати їжу під час споживання, менш 1,5 г на добу при значний ХСН (ІІІ-IVФК)Рекомендується дієта збагачена ω-3 поліненасиченими жирними кислотами. При зайвій вазі обмежується енергетична цінність їжі.
Відмова від тютюнопаління, обмеження вживання алкоголю.
Вимоги до режиму праці, відпочинку, реабілітації
При наявності декомпенсації СН хворі направляються на МСЕК в зв’язку із стійкою втратою працездатності. Не рекомендується перебування під прямими сонячними променями, переохолодження та перегрівання.