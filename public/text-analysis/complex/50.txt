Вадою серця називають таке органічне ураження клапанів серця, його перегородок, великих судин та міокарда, яке призводить до порушення функції серця, застою крові в венах, тканинах і органах, збіднення кров’ю артеріального русла. 
Розрізняють прості, комбіновані та поєднані вади серця.   
Умови в яких повинна надаватись медична допомога 
За наявності показань хворі підлягають направленню на хірургічне лікування у відповідні спеціалізовані заклади. 
Хворі з вадами серця підлягають амбулаторному обстеженню та лікуванню за місцем проживання. 
Обстеження може проводитись в районних поліклініках, а при необхідності додаткових обстежень за допомогою міських кардіологічних диспансерів та діагностичних центрів. 
У випадках неможливості хірургічного лікування при прогресуванні СН хворі направляються в кардіологічні стаціонари за місцем проживання.   
Діагностична програма Обов’язкові дослідження 
1.збір скарг та анамнезу 
2.клінічний огляд 
3.вимірювання АТ 
4.лабораторне обстеження (загальні аналізи крові та сечі, АЛТ, АСТ, білірубін, креатинін, холестерин, глюкоза крові, калій, натрій, СРП; титри АСЛО, АГ) 
5.ЕКГ в 12 відведеннях 
6.ЕхоКГ та доплер-дослідження 
7.Рентгенографія ОГК 
Додаткові дослідження 
1.Катетеризація серця 
2.Магнітно-резонансна томографія серця 
3.Добовий моніторинг ЕКГ   
Лікувальна програма 
Перелік і обсяг медичних послуг обов’язкового асортименту 
1. Оперативне лікування вади серця. 
2. Лікування СН та її ускладнень   
Перелік і обсяг медичних послуг додаткового асортименту   
Характеристика кінцевого очікуваного результату лікування 
Одужання хворих та поліпшення клінічного стану після хірургічного лікування. 
Відсутності прогресуванні СН при консер­вативній терапії, підвищення толерантності до фізичного навантаження. Зменшення кількості госпіталізацій.   
Тривалість лікування 
Термін стаціонарного лікування при проведенні хірургічного втручання визначається індивідуально. 
При проведенні консервативної терапії в кардіологічному стаціонарі терміни лікування визначаються індивідуально залежно від стадіях СН, ефективності лікування.   
Критерії якості лікування Одужання або покращання стану після хірургічного лікування 
Зникнення або зменшення вираженості симптомів і прогресування СН.   
Можливі побічні дії і ускладнення Можливі побічні дії препаратів згідно їх фармакологічних властивостей.   
Рекомендації щодо подальшого надання медичної допомоги 
Хворі  потребують постійного диспансерного нагляду з обстеженням не менш як 1 раз на рік.   
Вимоги до дієтичних призначень і обмежень 
Повноцінне раціональне харчування; у випадках виникнення СН з обмеженням споживання рідини й повареної солі. 
Відмова від тютюнопаління, обмеження вживання алкоголю.   
Вимоги до режиму праці, відпочинку, реабілітації 
При наявності декомпенсації СН хворі направляються на МСЕК в зв’язку із стійкою втратою працездатності. 
Не рекомендується перебування під прямими сонячними променями, переохолодження та перегрівання. 
Рекомендується відмова від роботи вночі.  