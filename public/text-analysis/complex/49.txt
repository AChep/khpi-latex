Ознаки та критерії діагностики захворювання
Гіпертрофічна кардіоміопатія (ГКМП) – це первинне ураження міокарда, яке характеризується вираженою гіпертрофією міокарда лівого шлуночка (інколи правого шлуночка), нормальними або зменшеними порожнинами лівого шлуночка, вираженою діастолічною дисфункцією шлуночка і частим розвитком порушень ритму. Розрізняють асиметричну і симетричну форми ГКМП.
Умови в яких повинна надаватись медична допомога
Хворі з ГКМП підлягають амбулаторному обстеженню та лікуванню за місцем проживання із залученням кардіолога. Обстеження може проводитись в районних поліклініках, а при необхідності додаткових обстежень за допомогою міських кардіологічних диспансерів та діагностичних центрів. За наявності показань хворі підлягають направленню на хірургічне лікування у відповідні спеціалізовані заклади. У випадках неможливості хірургічного лікування при прогресуванні СН хворі направляються в кардіологічні стаціонари за місцем проживання.
Діагностична програма
Обов’язкові дослідження
1. збір скарг та визначення сімейного анамнезу
2. клінічний огляд
3. вимірювання АТ
4. лабораторне обстеження (загальні аналізи крові та сечі, АЛТ, АСТ, білірубін, креатинін, холестерин, глюкоза крові, калій, натрій)
5. ЕКГ в 12 відведеннях
6. ЕхоКГ та доплер-дослідження
7. Добовий моніторинг ЕКГ 
8. Рентгенографія ОГК
Додаткові дослідження
1. Катетеризація серця та/або коронаровентрикулографія 
Лікувальна програма
Перелік і обсяг медичних послуг обов’язкового асортименту
1. β-адреноблокатори.
2. Блокатори кальцієвих каналів (верапаміл, ділтіазем).
3. Антиаритмічна терапія
Перелік і обсяг медичних послуг додаткового асортименту
1.Інгібітори АПФ (особливо при наявності супутньої артеріальної гіпертензії)
2.Оперативне лікування міектомія за наявності показань
3.Імплантація кардіостимулятора, а при наявності показань кардіовертера-дефібрилятора
Характеристика кінцевого очікуваного результату лікування
Поліпшення клінічного стану, підвищення толерантності до фізичного навантаження.
Тривалість лікування
Термін стаціонарного лікування при проведенні хірургічного втручання визначається індивідуально, при лікуванні СН в кардіологічному стаціонарі терміни лікування визначаються індивідуально залежно від важкості СН та ефективності терапії.
Критерії якості лікування
1. Поліпшення клінічного стану.
2. Підвищення толерантності до фізичного навантаження.
3. Зниження частоти госпіталізацій.
4. Усунення загрозливих життю аритмій.
Можливі побічні дії і ускладнення
Можливі побічні дії препаратів згідно їх фармакологічних властивостей.
Рекомендації щодо подальшого надання медичної допомоги
Хворіпотребують постійного диспансерного нагляду з обстеженням не менш як 1 раз на рік.
Вимоги до дієтичних призначень і обмежень
При наявності декомпенсації СН хворі направляються на МСЕК в зв’язку із стійкою втратою працездатності
При зайвій вазі обмежується енергетична цінність їжі.
При наявності шкідливих звичок – відмова від тютюнопаління, обмеження вживання алкоголю.
Вимоги до режиму праці, відпочинку, реабілітації
При наявності декомпенсації СН хворі направляються на МСЕК в зв’язку із стійкою втратою працездатності. Забороняється робота на транспорті, на висоті, обмеження по фізичних навантаженнях.