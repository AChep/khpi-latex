Антиішемічні засоби: зменшують споживання міокардом кисню через зменшення частоти ритму серця, зниження артеріального тиску чи послаблення скоротливості лівого шлуночка або викликають вазодилатацію.
Нітрати  за наявності ангінозного болю і/або ознак ішемії міокарда: нітрогліцерин сублінгвально по 1 таб. кожні 5 хвилин до 3-х доз (за відсутності непереносимості і протипоказань), після чого, при збереженні дискомфорту в грудях  нітрати внутрішньовенно (внутрішньовенне введення нітратів показано також для контролю АГ, симптомів легеневого застою). Як альтернативу можна використовувати сиднонiмiни (сиднофарм);
Ацетилсаліцилова кислота  всім хворим (при вiдсутностi протипоказань) настільки швидко, наскільки можливо – 300 мг розжувати (використовувати не кишковорозчинні таблетки), надалі підтримуюча доза -75-100 мг/добу;
Тієнопіридіновi антитромбоцитарні препарати показані всім хворим:
клопідогрель в навантажувальній дозі 300 мг (якщо вік пацієнта > 75років -75 мг), надалі підтримуюча – 75 мг/добу, а також можна застосовувати новий антиагрегант брилінта 2 т. х 90 мг одноразово та надалі по 1 т. (90мг) х 2р./добу. У пацієнтів, яким передбачається проведення ЧКВ, використовувати навантажувальну дозу клопідогрелю 600 мг.
Ривароксабан 2.5 мг х 2 р/добу у пацієнтів високого ризику (ішемічні події в анамнезі).
Всiм хворим: нефракціонований гепарин внутришньовенно струминно 5000 ОД (розвести в 20.0 мл 0,9% розчину натрiю хлориду), в подальшому  в/в крапельно протягом мінімум 1 доби з наступним п/к введенням; або низькомолекулярні гепарини: еноксапарин 0,1 мл/10кг п/ш (при проведенні системного тромболізісу альтеплазою або тенектеплазою, або у разі госпіталізації з наступним проведенням первинного ЧКВ) чи фондапаринукс 2,5 мг (при проведенні системного тромболізісу стрептокіназою). Тривалість терапії до 8 діб;
β-адреноблокатори без внутрішньої симпатоміметичної активності. При наявності СН і/або систолічної дисфункції ЛШ (ФВ < 45 %)  метопролол, карведилол.
Блокатори кальцієвих каналів. Дилтіазем і верапаміл доцільно застосовувати для лікування хворих, які мають протипоказання до β  адреноблокаторів і у хворих з варіантною стенокардією при відсутності систолічної СН. Дигідропіридини ретардної дії можна використовувати з метою антигіпертензивного та додаткового антиангінального ефектів тільки разом з β-блокаторами*.
Тромболітична терапія з використанням стрептокінази, ретеплази, альтеплазе або тенектеплази. Проводиться за відсутності протипоказань і можливості проведення протягом 12 годин від початку ангінозного нападу;
Інгібітори АПФ (каптоприл, еналаприл, лізиноприл, раміприл) повинні бути призначені в перші 24 години від початку інфаркту всім пацієнтам при відсутності гіпотензії (систолічний АТ < 100 мм.рт.ст). При непереносимості ІАПФ  блокатори рецепторів ангіотензину II (валсартан);
Статини призначити одразу ж пiсля госпиталiцiї або продовжити прийом, у високих дозах, (перевагу надавати аторвастатину ≥ 40мг або еквiвалентнi дози інших)при вiдсутностi протипоказань. Одночасно для оцінки переносимості контролюють вміст у крові АЛТ, АСТ і КФК.
Додатково:
Для знеболювання, при недостатньому ефекті нітратів і β  адреноблокаторів  ненаркотичні і наркотичні анальгетики.
Лікування основних ускладнень:
Гостра лівошлуночкова недостатність (класифікація за T. Killip -J. Kimball, 1969).
початкова та помірно виражена (Killip II): фуросемід, нітрати (внутрішньовенно або перорально).
важка (Killip III): фуросемід (внутрішньовенно), нітрати (внутрішньовенно), допамін (при гіпоперфузії нирок), добутамін (при підвищеному тиску в малому колі кровообігу), ШВЛ, у випадку розвитку альвеолярного набряку легень: піногасники, морфін, кровопускання.
кардіогенний шок:
рефлекторний  ненаркотичні та наркотичні анальгетики, симпатоміметики.
аритмогенний: ЕІТ або електрокардіостимуляція.
істинний: допамін, добутамін.
Важкі шлуночкові порушення ритму: лідокаїн, мекситiл, β  адреноблокатори, аміодарон (за необхідності подальшої профілактики).
АВ  блокади: профілактична установка ендокардіального електрода в правий шлуночок (АВ  блокада 2 ступеня Мобитц I при задньому ІМ, АВ блокада 2 ступеня Мобитц II, АВ блокада 3 ступеня).
Первинні коронарні втручання при давності клініки ГКС до 12 годин (а при збереженні або відновленні ішемії  в пізніші терміни) є методом вибору в лікуванні інфаркту міокарда, ускладненого кардіогенним шоком, при наявності протипоказань до тромболітичної терапії та в умовах, коли можливо виконати процедуру протягом 90 хвилин від першого контакту з лікарем. Показання та вибір методу реваскуляризації (ЧКВ, АКШ) визначаються характером ураження коронарних артерій за даними КВГ і можливостями мед.установи.