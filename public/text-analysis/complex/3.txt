Додаткові дослідження:
1. Частковий антитромбіновий час (ЧАТЧ) (при лікуванні не фракціонованим гепарином).
2. Коагулограма.
3. Рентгенографія органів грудної клітки.
4. Вимірювання та моніторинг центрального венозного тиску в динаміці.
Оцінка ризику:
Вибір стратегії ведення пацієнтів зі встановленим діагнозом ГКС визначається за ризиком прогресування захворювання до гострого інфаркту міокарда і смерті. Оцінка ризику є важливою складовою процесу прийняття рішення. Ключовими елементами оцінки ризику є вік, ІХС в анамнезі, клінічне обстеження, оцінка ЕКГ, біохімічних параметрів та функціонального стану лівого шлуночка.
Після встановлення діагнозу ГКС без елевації сегмента ST термінової інвазивної стратегії потребують пацієнти з дуже високим ризиком, а саме:
рефрактерна стенокардія;
повторна стенокардія, незважаючи на інтенсивне антиангінальне лікування, пов'язане із депресією ST (2 мм) або глибокими негативними зубцями Т;
клінічні симптоми серцевої недостатності або гемодинамічної нестабільності ("шок");
аритмії із загрозою для життя (фібриляція шлуночків або шлуночкова тахікардія).
Пацієнти з дуже високим ризикоммають бути направлені на термінову коронарографію (2 год).
У пацієнтів з високим ризиком (>140 балів за шкалою GRACE або принаймні один з первинних критеріїв ризику рання інвазивна стратегія протягом перших 24 год є оптимальною.
Критерії високого ризику у хворих з показаннями до інвазивного ведення:
Первинні
Відповідне підвищення рівня тропоніну
Динамічні зміни сегмента ST або зубця Е (симптоматична)
Вторинні
Цукровий діабет
Ниркова недостатність (ШКФ <60 мл×хв-1×1,73 м-2)
Зменшення функції ЛШ (ФВ <40%)
Рання постінфарктна стенокардія
Недавнє ЧКВ
Попереднє АКШ
Помірні або високі оцінки ризику за GRACE
Критерії ступеня ризику трансформації нестабільної стенокардії в гострий інфаркт міокарда
Високий ризик
тривалий (більше 20 хв) ангінозний напад у спокої;
набряк легень або поява вологих хрипів у легенях, пов'язаних з ішемією міокарда;
стенокардія у спокої з минущими змінами сегмента ST більше 1 мм;
стенокардія, що супроводжується появою або посиленням шуму мітральної регургітації;
стенокардія, що супроводжується артеріальною гіпотонією (артеріальний систолічний тиск нижче 90–100 мм рт. ст.).
Проміжний ризик. Немає факторів високого ризику, але є принаймні один із наступних факторів:
тривалий (більше 20 хв) ангінозний напад у спокої у хворого з діагностованою раніше ІХС або наявності високої імовірності даного захворювання;
стенокардія у спокої;
нічна стенокардія;
стенокардія, що супроводжується минущими змінами зубця T;
вперше виникла стенокардія, анамнез якої складає не менш 2 тиж;
патологічний зубець Q або депресія сегмента ST менше 1 мм у декількох відведеннях ЕКГ, знятої поза нападом;
вік більше 65 років.
Низький ризик. Немає факторів високого і проміжного ризику, але є принаймні один із таких факторів:
збільшення частоти, важкості й тривалості нападів стенокардії;
стенокардія виникає при фізичному навантаженні, значно меншому, ніж звичайно;
уперше виникла стенокардія, анамнез якої складає 2–4 тиж;
Лікування.
На основі результатів багатьох клінічних досліджень та метааналізів визначена ефективність різних шляхів лікування ГКС, зокрема застосування антиішемічних, антитромбінових і антитромбоцитарних засобів, фібринолітиків і коронарної реваскуляризації.
Пацієнти з елевацією сегмента ST потребують невідкладної коронарної реканалізації шляхом ЧКВ або тромболізису.
Пацієнти без стійкої елевації сегмента ST повинні отримувати базисне лікування, в тому числі аспірин, фондапаринукс/НМГ, клопідогрель, β-адреноблокатори (якщо не протипоказані) та нітрати. На основі клінічних даних, ЕКГ та визначення рівня тропоніну потрібно здійснити стратифікацію ризику.
Усім пацієнтам з ГКС призначають постільний режим упродовж усього періоду ранньої госпіталізації. Подання кисневої суміші призначають пацієнтам із ГКС без елевації сегмента ST, у яких спостерігається сатурація артеріальної крові менше 90%, дистрес-синдром або високий ризик розвитку гіпоксемії. 