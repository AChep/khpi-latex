Вадою серця називають таке органічне ураження клапанів серця, його перегородок, великих судин та міокарда, яке призводить до порушення функції серця, застою крові в венах, тканинах і органах, збіднення кров’ю артеріального русла. Розрізняють прості, комбіновані та поєднані вади серця.
Умови в яких повинна надаватись медична допомога
Всі хворі з вадами серця підлягають направленню на хірургічне лікування у відповідні спеціалізовані заклади. У випадках неможливості або перенесенні хірургічного лікування такі хворі підлягають амбулаторному обстеженню та лікуванню за місцем проживання. Обстеження може проводитись в районних поліклініках, а при необхідності додаткових обстежень за допомогою міських кардіологічних диспансерів та діагностичних центрів. У випадках прогресування СН хворі направляються в кардіологічні стаціонари за місцем проживання. Амбулаторний контроль та стаціонарне лікування проводиться до проведення хірургічного лікування, або при неможливості останнього.
Діагностична програма
Обов’язкові дослідження
1. збір скарг та анамнезу
2. клінічний огляд
3. вимірювання АТ
4. лабораторне обстеження (загальні аналізи крові та сечі, АЛТ, АСТ, білірубін, креатинін, холестерин, глюкоза крові, калій, натрій, СРП; титри АСЛО, АГ, РФ)
5. ЕКГ в 12 відведеннях
6. ЕхоКГ
7. Допплер-дослідження.
8. Рентгенографія ОГК
Додаткові дослідження
1. Катетеризація серця та/або коронаровентрикулографія
2. Добовий моніторинг ЕКГ 
Лікувальна програма
Перелік і обсяг медичних послуг обов’язкового асортименту
1. Оперативне лікування вади серця.
2. Пеніцилінопрофілактика впродовж року.
3. Лікування СН в залежності від типу (систолічна або діастолічна).
4. Антикоагулянти - у пацієнтів з постійною формою фібриляції передсердь, тромбоемболічними ускладненнями в анамнезі, з мітральним стенозом та протезованими клапанами серця. Обов’язковий контроль міжнародного нормалізованого співвідношення (МНО).При неможливості визначення МНО – визначення протромбінового індексу.
Перелік і обсяг медичних послуг додаткового асортименту
Характеристика кінцевого очікуваного результату лікування
Поліпшення клінічного стану, підвищення толерантності до фізичного навантаження.
Тривалість лікування
Термін стаціонарного лікування при проведенні хірургічного втручання визначається індивідуально. При лікуванні СН в кардіологічному стаціонарі терміни лікування визначають залежно від стадії СН та ефектив­ності терапії.
Критерії якості лікування
Одужання або поліпшення клінічного стану хворих після хірургічного лікування. При консер­вативній терапії - відсутності прогресуванні СН, підвищення толерантності до фізичного навантаження, зниження частоти госпіталізацій.
Можливі побічні дії і ускладнення
Можливі побічні дії препаратів згідно їх фармакологічних властивостей. Найбільш характернимиускладненями є прогресування СН, легенево-судинна тромбоемболія, раптова серцева смерть.
Рекомендації щодо подальшого надання медичної допомоги
Хворіпотребують постійного диспансерного нагляду з обстеженням не менш як 1-2 рази на рік. При наявності СН підлягають диспансерному огляду не менш, ніж 1 раз на 2 місяці, або частіше, якщо така необхідність визначається клінічною ситуацією.
Вимоги до дієтичних призначень і обмежень
При зайвій вазі обмежується енергетична цінність їжі.
Відмова від тютюнопаління, обмеження вживання алкоголю.
При наявності СН - обмеження добового споживання хлориду натрію: менш 3 г на добу при доклінічної та помірної ХСН (не вживати солоні продукти, не підсолювати їжу під час споживання, менш 1,5 г на добу при значний ХСН (ІІІ-IVФК)Рекомендується дієта збагачена ω-3 поліненасиченими жирними кислотами.
Вимоги до режиму праці, відпочинку, реабілітації
При наявності СН рекомендовано обмеження фізичних навантажень згідно ступеню ХСН. Регулярна фізична активність (повільне ходіння, фізичні вправи невеликої інтенсивності) відповідно до функціональних можливостей пацієнта (“комфортний”, але регулярний руховий режим).
Не рекомендується переохолодження та робота вночі.