Необхідні дії керівника бригади екстреної (швидкої) медичної допомоги
Обов’язкові:
1.Всі пацієнти з підозрою на ГІМ незалежно від статі, віку та інших факторів підлягають терміновій госпіталізації. У ЗОЗ необхідно взяти медичну документацію та попередні кардіограми пацієнта. Пріоритетним завданням бригади екстреної (швидкої) медичної допомоги є транспортування пацієнтів в центр (відділення), де можливе проведення первинної ангіопластики (стентування).
2.Під час транспортування необхідно забезпечити моніторування стану пацієнта, проведення лікувальних заходів та готовність до проведення реанімаційних заходів.
3.Транспортування здійснюється на ношах після стабілізації стану пацієнта у відділення екстреної (невідкладної) медичної допомоги багатопрофільної лікарні, або оминаючи приймальне відділення, безпосередньо у відділення інтенсивної терапії, реанімаційне відділення, інфарктне відділення, відділення, де проводиться екстренна перкутанна коронарна ангіопластика.
4.Територіальним органом з питань охорони здоров'я обов’язково повинен бути розроблений та затверджений наказ, локальний протокол (відповідного рівня), який забезпечує організацію надання допомоги пацієнтам з ГІМ, взаємодію між ЗОЗ, що надають екстрену, первинну та вторинну медичну допомогу.
3.1.3. ДЛЯ ЛІКАРІВ ПУНКТІВ НЕВІДКЛАДНОЇ МЕДИЧНОЇ ДОПОМОГИ ДЛЯ ДОРОСЛОГО ТА ДИТЯЧОГО НАСЕЛЕННЯ
Положення протоколу
При отриманні виклику від пацієнта (його родичів) із скаргами, які можуть свідчити про симптоми ГІМ, лікар пункту невідкладної медичної допомоги для дорослого та дитячого населення повинен сприяти швидкому доступу таких пацієнтів до екстреної медичної допомоги та термінової госпіталізації.
Необхідні дії лікаря
Обов’язкові:
1.Здійснити виїзд за викликом в терміновому порядку
2.Збір анамнезу
2.1. Збір анамнезу захворювання:
2.1.1.Встановити точний час від початку нападу болю в грудях та його тривалість;
2.1.2.Встановити характер болю, його локалізацію та іррадіацію;
2.1.3.Встановити, чи була спроба зняти біль нітрогліцерином;
2.1.4.Встановити, за яких умов виникає біль – чи пов’язаний він з фізичним, психоемоційним навантаженням.
2.1.5.З’ясувати, чи виникали напади болю або задухи при ходьбі, чи примушували зупинятися, їх тривалість у хвилинах. Чи знімались ці напади нітрогліцерином.
2.1.6.Чи схожий цей напад болю або задухи на ті відчуття, що виникали раніше при фізичному навантаженні за локалізацією та характером.
2.1.7.Чи посилився та почастішав біль останнім часом? Чи змінилась толерантність до навантаження, чи збільшилась потреба у нітратах.
2.2. Збір анамнезу життя:
2.2.1. Встановити, які лікарські засоби приймає пацієнт щоденно.
2.2.2. З’ясувати, які лікарські засоби пацієнт прийняв до прибуття бригади екстреної (швидкої) медичної допомоги.
2.2.3. З’ясувати наявність факторів ризику серцево судинних захворювань: артеріальна гіпертензія, тютюнопаління, цукровий діабет, гіперхолестеринемія. Виявити в анамнезі інші супутні захворювання: порушення ритму серця, порушення мозкового кровообігу, онкологічних захворювань, виразкової хвороби шлунку та 12-палої кишки, захворювань крові та наявність у минулому кровотеч, ХОЗЛ, тощо.
2.2.4. Зібрати загальний алергологічний анамнез та з’ясувати чи є алергічні реакції на прийом лікарських засобів.
3.Проведення огляду та фізичного обстеження
3.1. Оцінка загального стану та життєво важливих функцій: свідомості, дихання, кровообігу за алгоритмом АВСDE (Додаток 3).
3.2. Відповідно до показань усунути порушення життєво важливих функцій організму – дихання, кровообігу.
3.3. Візуальна оцінка:
3.3.1.Колір шкірних покривів, вологість, наявність набухання шийних вен.
4.Оцінка стану серцево-судинної та дихальної системи пацієнта
4.1. Пульс, його характеристика, АТ.
4.2. ЧД, його характеристика.
4.3. Вимірювання артеріального тиску на обох руках.
4.4. Перкусія ділянки серця: звернути увагу на наявність збільшення границь серцевої тупості.
4.5. Пальпація ділянки серця: оцінити верхівковий поштовх та його локалізацію.
4.6. Аускультація серця та судин: оцінити тони та наявність шумів, наявність ІІІ тону серця або ІV тону серця.
4.7. Аускультація легень: наявність вологих хрипів.
Слід мати на увазі, що у багатьох пацієнтів на ГІМ при фізичному обстеженні відхилень від нормальних показників може не бути.
5.Проведення інструментального обстеження
Обов’язкові:
5.1. Реєстрація ЕКГ у 12 відведеннях або передача біометричних ЕКГ сигналів у консультативний телеметричний центр для вирішення термінових питань інтерпретації ЕКГ.
У разі, коли на початку клінічних проявів ГІМ відсутні електрокардіографічні ознаки, реєстрацію ЕКГ необхідно повторювати з інтервалом 20-30 хвилин.
Бажані:
1.Пульсоксиметрія (визначення сатурації крові киснем, норма – 95%).

