Ішемі́чна хворо́ба се́рця (ІХС) — захворювання, яке виникає внаслідок абсолютного або відносного порушення кровопостачання міокарду через ураження коронарних артерій серця.
В основі ішемічної хвороби серця лежить порушення кровотоку в коронарних судинах, що призводить до недостатнього кровопостачання серцевого м'яза. Переважно ішемічну хворобу серця зумовлює атеросклероз. Внаслідок утворення атеросклеротичної бляшки просвіт судини звужується. Слід зазначити, що атеросклероз може розвинутися не тільки в коронарних, але й в будь-яких інших судинах людського організму.
Клінічна класифікація ІХС
Раптова коронарна смерть
Раптова клінічна коронарна смерть з успішною реанімацією
Раптова коронарна смерть (летальний випадок)
Стенокардія
Стабільна стенокардія напруги (із зазначенням функціональних класів)
Стабільна стенокардія напруги при ангіографічно інтактних судинах (коронарний синдром Х)
Вазоспастична стенокардія (ангіоспатична, спонтанна, варіантна, Принцметала)
Нестабільна стенокардія
Стенокардія, яка виникла вперше
Прогресуюча стенокардія
Рання післяінфарктна стенокардія (від 3 до 28 діб)
Гострий інфаркт міокарду
Гострий інфаркт міокарду з наявністю патологічного зубця Q (трансмуральний, великовогнищевий)
Гострий інфаркт міокарду без патологічного зубця Q (дрібновогнищевий)
Гострий субендокардіальний інфаркт міокарду
Гострий інфаркт міокарду (невизначений)
Рецидивуючий інфаркт міокарда (від 3 до 28 діб)
Повторний інфаркт міокарда (після 28 діб)
Гостра коронарна недостатність
Кардіосклероз
Вогнищевий кардіосклероз
Післяінфарктний кардіосклероз
Аневризма серця хронічна
Вогнищевий кардіосклероз без вказівки на перенесений інфаркт міокарда
Дифузний кардіосклероз
Безбольова форма ІХС
Антиагреганти
Антиагреганти перешкоджають агрегації тромбоцитів і еритроцитів, зменшують їх здатність до склеювання і прилипання до ендотелію судин. Антиагреганти полегшують деформування еритроцитів при проходженні через капіляри, покращують плинність крові.
Ацетилсаліцилова кислота (Аспірин, Тромбопол, Ацекардол) — приймають 1 раз на добу в дозі 75-150 мг, при підозрі на розвиток інфаркту міокарда разова доза може досягати 500 мг.
Клопідогрель — приймається 1 раз на добу по 1 таблетці 75 мг. Обов'язковий прийом протягом 9 місяців після виконання ендоваскулярних втручань і аортокоронарного шунтування.
Адреноблокатори
За рахунок дії на β-адренорецептори адреноблокатори знижують частоту серцевих скорочень і, як наслідок, споживання міокардом кисню. Незалежні рандомізовані дослідження підтверджують збільшення тривалості життя при прийомі β-адреноблокаторів і зниження частоти серцево-судинних захворювань, у тому числі і повторних.
β-адреноблокатори протипоказані при супутній легеневій патології, бронхіальній астмі, ХОЗЛ. Найбільш популярні β-адреноблокатори з доведеними властивості поліпшення прогнозу при ішемічній хворобі серця:
Метопролол
Бісопролол
Карведилол
Антагоністи іонів кальцію
Амлодипін
Дилтіазем
Препарати для зниження рівня холестерину крові
Холестеринзнижувальні препарати застосовують з метою зниження швидкості розвитку існуючих атеросклеротичних бляшок і профілактики виникнення нових. Доведено позитивний вплив на тривалість життя, Також ці препарати зменшують частоту і тяжкість серцево-судинних захворювань. Цільовий рівень холестерину у хворих з ІХС має бути нижче, ніж в осіб без ІХС, і дорівнює 4,5 ммоль / л. Цільовий рівень ЛПНЩ у хворих на ІХС — 2,5 ммоль / л.
Статини
Статини — це група ліків, що знижують рівень загального холестерину і холестерину в крові. Механізм дії пов'язаний з блокуванням дії ферменту ГМГ-КоА-редуктази, який бере участь в одному з етапів формування нового холестерину в печінці. Статини переважно знижують ЛПНЩ і не здійснюють значущого впливу на ЛПДНЩ і ЛПВЩ.
Фібрати
Фібрати належать до класу препаратів, що підвищують антиатерогену фракцію ліпопротеїдів — ЛПВЩ, при зниженні якої зростає смертність від ІХС. Застосовуються для лікування дисліпідемії IIa, IIb, III, IV, V. Відрізняються від статинів тим, що, в основному, знижують тригліцериди і можуть підвищувати фракцію ЛПВЩ.
Нітрати
Нітрогліцерин
Ізосорбіда мононітрат
Ізосорбіда динітрат
Захворювання та тютюнопаління
Для хворих на ішемічну хворобу серця куріння є протипоказаним та надзвичайно шкідливим
Актуальність захворювання в Україні
Ішемічна хвороба серця в Україні займає провідні позиції в структурі причин смертності від захворювань. За даними Всесвітньої організації охорони здоров'я (2005 р.) серед країн Європейського Союзу, країн СНД, та інших європейських країн — Україна посідає одне з перших місць серед смертності населення від ІХС. Так, наприклад, за показником Раптової серцевої смертності від ІХС у віці від 0 до 64 років на 100 000 населення — Україна посідає перше місце серед цих країн (143,78 / 100 000 населення). Див. порівняльну діаграму.