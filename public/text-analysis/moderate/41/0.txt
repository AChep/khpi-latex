Фармакологічні властивості.
Фармакодинаміка. Валідол – складна речовина, що утворюється при розчиненні ментолу у ментиловому ефірі ізовалеріанової кислоти. При сублінгвальному прийомі дія препарату обумовлена ефектами ментолу та ефіру ізовалеріанової кислоти. Перший – подразнюючи чутливі нервові закінчення на слизовій оболонці ротової порожнини, викликає рефлекторну судинорозширюючу дію. Другий – стимулює у центральній нервовій системі утворення та вивільнення енкефалінів, ендорфінів, динорфінів і пептидів, що регулюють відчуття болю. В цілому розвивається покращання регіонального кровообігу, зменшує вираженість больових відчуттів. Препарат діє заспокійливо.
Фармакокінетика. Препарат швидко всмоктується у ротовій порожнині і вже через декілька хвилин досягає максимуму концентрації у системному кровотоці. Частково трансформується у печінці. Продукти трансформації виділяються з організму через кишечник з жовчю. Препарат у незміненому вигляді виділяється з організму із сечею та видихуваним повітрям.
Показання для застосування. Функціональні кардіалгії ангіо невротичного характеру, неврози, істерія, морська та повітряна хвороба.
Спосіб застосування та дози. Валідол-Дарниця розсмоктуть під язиком до повного розчинення, по 1-2 таблетки.
Добова кратність і тривалість прийому препарату визначаються залежно від ефективності лікування і в середньому становить 2-4 таблетки на добу.
Побічна дія. При тривалому застосуванні Валідолу-Дарниця зрідка можуть спостерігатися легка нудота, сльозотеча, запаморочення, які швидко минають самостійно.
Протипоказання. Підвищена чутливість до компонентів препарату, виражена артеріальна гіпотензія, дитячий вік до 2 років.
Передозування. Малоймовірно, в зв’язку з низькою токсичністью компонентів препарату, але при навмисному прийомі препарату у великій кількості можливий розвиток гіпер чутливості.
Лікування. Промивання шлунка, прийом десенсибілізуючих засобів.
 
Особливості застосування. У випадках, коли біль у ділянці серця не минає після прийому препарату, необхідно виключити гострий коронарний синдром.
З обережністю препарат застосовують для лікування вагітних і жінок, що годують груддю.
Взаємодія з іншими лікарськими засобами. Валідол-Дарниця полегшує головний біль, спричинений застосуванням нітратів, підсилює дію седативних засобів.