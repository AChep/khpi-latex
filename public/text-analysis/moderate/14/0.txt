Гіпертоні́я — застарілий термін, що означає підвищення понад норму кров'яного тиску в судинному руслі. З 90-х років XX-го століття в медичній практиці замість терміну гіпертонія рекомендуть використовувати термін артеріальна гіпертензія.
Артеріа́льна гіперте́нзія (АГ) — хронічне захворювання, при якому головною діагностичною ознакою (симптомом) є стійке підвищення гідравлічного тиску у артеріальних судинах великого кола кровообігу. Підвищення артеріального тиску примушує серце працювати з більшим навантаженням через підвищений загальний периферичний судинний опір для забезпечення нормальної циркуляції крові у кровоносних судинах великого кола кровообігу. Для вимірювання артеріального тиску використовують два показники: систолічного та діастолічного тиску, залежно від того, стискається серцевий м'яз між ударами (систола) чи розслабляється (діастола). Нормальний кров'яний тиск у стані спокою знаходиться в межах 100—139 мм рт.ст. систолічного тиску (верхнє значення) і 60-89 мм рт.ст. діастолічного тиску (нижнє значення). Кров'яний тиск вважається високим, якщо він постійно перебуває на рівні 140/90 мм рт.ст. або вище.
АГ класифікують як первинну (ессенціальну) артеріальну гіпертензію та вторинну артеріальну гіпертензію. Вторинну АГ також називають симптоматичною вторинною артеріальною гіпертензією, чим підкреслюється її вторинність щодо інших захворювань та станів. Наприклад, вторинна (симптоматична) АГ супроводжує ураження паренхіми нирок (ренопаренхімна АГ), ниркових артерій (реноваскулярна АГ), деякі гормонпродукуючі пухлини (Феохромоцитома), інші порушення гормонального балансу (хвороба Іценка-Кушинга, синдром Іценка-Кушинга, первинний гіперальдостеронізм). Приблизно 90-95 % випадків АГ відносять до категорії «первинної артеріальної гіпертензії», що означає високий кров'яний тиск без очевидної основної медичної причини. Інші захворювання, що впливають на нирки, артерії, серце або ендокринну систему, зумовлюють 5-10 % випадків АГ (вторинна артеріальна гіпертензія).
АГ є одним із основних факторів ризику інсульту, інфаркту міокарда (серцевих нападів), серцевої недостатності, аневризми артерій (наприклад, аневризми аорти), захворювання периферичних артерій і є частою причиною хронічного захворювання нирок. Навіть помірне підвищення артеріального тиску пов'язане зі зменшенням очікуваної тривалості життя. Зміни режиму харчування та способу життя можуть поліпшити контроль артеріального тиску і знизити ризик ускладнень для здоров'я. Тим не менш, медикаментозне лікування часто буває необхідним для людей, яким недостатньо змінити спосіб життя.
Класифікація
Дорослі
У людей віком від 18 років артеріальна гіпертензія визначається як показник систолічного та/або діастолічного артеріального тиску постійно вищий, ніж прийняте нормальне значення (на даний час 139 мм рт.ст. систолічного тиску, 89 мм рт.ст. діастолічного тиску: див таблицю — Класифікація (JNC7)). Якщо вимірювання отримані на основі 24-годинного амбулаторного спостереження або вимірювання в домашніх умовах, використовуються більш низькі порогові значення (135 мм рт.ст. систолічного і 85 мм рт.ст. діастолічного тиску).
Новонароджені та грудні діти
Гіпертензія у новонароджених є нечастим явищем і зустрічається приблизно у 0,2-3 % новонароджених. Артеріальний тиск не вимірюється зазвичай у здорових новонароджених.
Діти і підлітки
АГ зустрічається досить часто у дітей та підлітків (у 2-9 % в залежності від віку, статі та етнічної приналежності)
Клінічні ознаки
АГ рідко виявляють через які-небудь прояви; її виявляють, як правило, під час обстеження, або при зверненні по медичну допомогу з приводу проблем зі здоров'ям, не пов'язаних з АГ. Деякі люди з високим кров'яним тиском скаржаться на головний біль (особливо у потиличній частині голови і в першій половині дня), а також на млявість, запаморочення, дзвін у вухах (дзижчання або шипіння у вухах), погіршення зору і епізоди непритомності.
Під час медичного огляду АГ можна запідозрити при виявленні гіпертензивної ретинопатії під час обстеження очного дна у задній частині ока за допомогою офтальмоскопії.
Вторинна гіпертензія
Деякі додаткові ознаки і симптоми можуть вказувати на вторинну гіпертензію, викликану причинами, які може бути діагностовано та усунуто. Зокрема, це захворювання нирок або ендокринні захворювання. Наприклад, ожиріння грудної клітки і живота, порушення толерантності до глюкози, місяцеподібне лице, «бичачий горб» і багряні стрії свідчать про синдром Кушинга.
Гіпертензивні кризи
Значне підвищення кров'яного тиску (до значення, що дорівнює або перевищує 180 систолічного тиску та/або 100 діастолічного тиску з симптомами ураження органів-мішеней, яке ще іноді називають злоякісною або прогресуючою гіпертензією) називають «гіпертензивним кризом». Артеріальний тиск вище цих рівнів вказує на високий ризик ускладнень. Люди з артеріальним тиском у цьому діапазоні можуть не мати ніяких симптомів, але зазвичай частіше повідомляють про головний біль (22 % випадків)
«Ускладнений гіпертензивний криз», який раніше називався «злоякісна гіпертензія», виникає, коли є докази прямого ушкодження одного або декількох органів в результаті сильно підвищеного кров'яного тиску. Це ушкодження може включати в себе гіпертензивну енцефалопатію, викликану набряком і дисфункцією мозку, і характеризується головними болями і зміненим рівнем свідомості (сплутаність свідомості та сонливість). Набряк сітківки і фундальний крововилив та ексудати є ще однією ознакою ураження органів-мішеней. Біль у грудях може вказувати на пошкодження серцевого м'яза (яке може прогресувати до інфаркту міокарда), а іноді й до розриву аорти, розриву внутрішньої стінки аорти. Задишка, кашель і відходження закривавленого мокротиння є характерними ознаками набряку легенів. Це захворювання є набряком тканини легенів у зв'язку із лівошлуночковою недостатностю, нездатністю лівого шлуночка серця адекватно перекачувати кров з легенів до артеріальної системи великого кола кровообігу.
Вагітність
АГ спостерігається у 8-10 % вагітних.
Немовлята та діти
Затримка розвитку, напади, подразливість, слабкість та ускладнене дихання
Ускладнення
Гіпертензія є найзначнішим фактором ризику передчасної смерті у цілому світі, якому можна запобігти. Інші ускладнення:
Гіпертензивна ретинопатія
Гіпертензивна нефропатія
Причина
Первинна гіпертензія
Первинна (есенціальна) артеріальна гіпертензія (власне гіпертонічна хвороба) — це найпоширеніша форма гіпертензії, яка становить майже 90-95 % усіх випадків артеріальної гіпертензії.
Вторинна гіпертензія
Вторинна гіпертензія розвивається внаслідок відомих причин. Ниркові захворювання є найпоширенішою причиною вторинної гіпертензії.
Частота вторинних форм артеріальних гіпертензій становить від 5 % до 25 % від загального числа випадків, останніми роками збільшується частота виявлення вторинних АГ, що пояснюється розповсюдженням досконаліших лабораторних та інструментальних методів дослідження. Вторинні АГ в більшості випадків відрізняються тяжкістю перебігу, рефрактерністю до терапії, яка проводиться, і особливим підходом до лікування.
При вторинних АГ (ВАГ) крім антигіпертензивної терапії необхідне медикаментозне лікування основного захворювання, яке послужило причиною АГ, або потрібне хірургічне лікування. Знання сучасної діагностики і принципів лікування вторинних артеріальних гіпертензій дозволить поліпшити якість надання допомоги хворим, які страждають на АГ.
Патогенез
У більшості людей зі сталою ессенціальною (первинною) гіпертензією підвищений опір кровотоку (загальний периферичний опір судин) пояснює високий тиск у той час, як хвилинний серцевий викид залишається в межах норми.
Пульсовий тиск (різниця між систолічним та діастолічним кров'яним тиском) часто підвищений у літніх людей з гіпертензією. Подібна ситуація може призвести до надмірно високого систолічного тиску, однак при цьому діастолічний тиск може бути нормальним або навіть низьким. Таке захворювання називається ізольованою систолічною артеріальною гіпертензією (ІСАГ).
Стосовно механізмів, які впливають на підвищення опору артеріальної системи при гіпертензії, висувалося багато гіпотез. Найбільше свідчень було отримано для наступних причин:
Порушення водно-сольового обміну у нирках, зокрема розлад інтраренальної ренін-ангіотензинової системи
Розлади симпатичної нервової системи
Ці механізми не є взаємовиключними, скоріше вони певною мірою поєднуються у більшості випадків ессенціальної гіпертензії. Можна припустити, що ендотеліальна дисфункція (дисбаланс фізіологічних механізмів і біологічних речовин) та запалення судин також можуть сприяти підвищенню периферичного опору судин та ушкодженню судин при гіпертензії.
Діагностика
АГ діагностується, коли у пацієнта, що не приймає гіпотензивних лікарських засобів, постійно наявний високий кров'яний тиск (систолічний 140 мм ртутного стовпчика та/або діастолічний 90 мм ртутного стовпчика або вище). Для стандартного.
Одразу після встановлення діагнозу артеріальної гіпертензії лікарі намагаються визначити причину на основі факторів ризику та інших симптомів, якщо вони присутні. Вторинна гіпертензія частіше зустрічається у дітей предпубертатного віку й у більшості випадків викликана нирковою недостатністю. Первинна, або ессенціальна гіпертензія частіше зустрічається у підлітків і має декілька факторів ризику, включаючи ожиріння і сімейний анамнез гіпертензії.
Креатинін сироватки крові вимірюється для визначення захворювання нирок, яке може бути причиною або результатом гіпертензії. Креатинін сироватки сам по собі може переоцінити швидкість клубочкової фільтрації. Останні рекомендації підтримують використання прогнозних рівнянь, таких як формула Модифікації дієти при захворюваннях нирок (MDRD) для оцінки швидкості клубочкової фільтрації (ШКФ).
Профілактика
Число людей, які є гіпертоніками, але не усвідомлюють цього, є досить великим. для первинної профілактики гіпертензії:
підтримання нормальної маси тіла (підтримання індексу маси тіла в діапазоні 18,6-25 кг/м²);
зменшення вживання натрію з їжею до 100 ммоль/добу (<6 г хлориду натрію або <2,4 г натрію на добу);
регулярні аеробні фізичні навантаження, такі як швидка ходьба (≥30 хв. на день, більшість днів на тиждень);
обмеження споживання алкоголю: не більше 3 одиниць/день для чоловіків і не більше 2 одиниць/день для жінок;
раціон харчування, багатий фруктами й овочами (тобто, принаймні п'ять порцій на день).
Дієва зміна способу життя може призвести до зниження артеріального тиску настільки ж, як і вживання одного антигіпертензивного препарату. Поєднанням двох або більше змін способу життя можна досягнути ще кращих результатів.
Лікування
Зміни способу життя
Перший тип лікування гіпертензії збігається з рекомендованими профілактичними змінами способу життя Якщо тиск досить високий для того, щоб негайно призначити медикаменти, зміни способу життя все одно рекомендуються.
Різні програми, спрямовані на зменшення психологічного стресу, такі як біологічний зворотній зв'язок, релаксація або медитація, рекламуються для зменшення гіпертензії. Тим не менш, наукові дослідження в цілому не свідчать про їхню ефективність через загальну низьку якість таких досліджень.
Зміни раціону харчування, наприклад дієта з низьким вмістом натрію, мають сприятливий вплив. Довгострокова (більше 4 тижнів) дієта з низьким вмістом натрію у людей європеоїдної раси є ефективною для зниження артеріального тиску як у людей, що страждають від гіпертензії, так і у людей із нормальним артеріальним тиском.
Ліки
Наразі є доступними декілька класів лікарських засобів для лікування гіпертензії, що спільно іменуються антигіпертензивними препаратами. Ризик серцево-судинних захворювань у людини (у тому числі ризик розвитку інфаркту міокарда та інсульту) і показники артеріального тиску враховуються при призначенні препаратів.
Рекомендації з вибору препарату і визначення найкращого лікування для різних підгруп змінювалися з плином часу, і в різних країнах є різними. Експерти не дійшли згоди щодо того, які ліки є найкращими.
В Україні станом на 2013 рік антигіпертензивні препарати поділяються на препарати першого ряду (першого вибору) та препарати резерву (другого ряду). Препарати другого ряду характеризуються як такі, що не мають переваг, або через наявність у них побічних ефектів, які погіршують якість життя пацієнта. Призначення препаратів другого ряду вважається доцільним лише в окремих випадках (при непереносимості препаратів першого ряду або наявності протипоказань до їх застосування).
До препаратів першого ряду відносять:
Діуретики групи тіазидів або тіазидоподібні.
Бета-адреноблокатори.
Інгібітори ангіотензинперетворюючого ферменту.
Інгібітори рецепторів ангіотензину-ІІ.
Блокатори повільних кальцієвих каналів.
До препаратів другого ряду відносяться:
Периферичні альфа-1-адреноблокатори.
Центральні альфа-2-адреноміметики.
Центральні агоністи імідазолінових рецепторів.
Периферичні симпатоблокатори.
Периферичні альфа-1,2-адреноблокатори.
Периферичні прямі вазодилататори.
Гангліоблокатори.
Комбінації препаратів
Багатьом людям потрібно більше одного препарату для адекватного зниження артеріального тиску. Відповідно до рекомендацій JNC7 Прийнятні комбінації включають наступні:
блокатори кальцієвих каналів і діуретики;
бета-адреноблокатори і діуретики;
дигідропіридинові блокатори кальцієвих каналів та бета-адреноблокатори;
дигідропіридинові блокатори кальцієвих каналів з верапамілом або дилтіаземом.
Неприйнятними комбінаціями є:
недигідропіридинові блокатори кальцієвих каналів (наприклад, верапаміл або дилтіазем) і бета-адреноблокатори;
подвійна блокада ренін-ангіотензинової системи (наприклад, інгібітори ангіотензин-перетворюючого ферменту + блокатор рецепторів ангіотензину-2);
блокатори ренін-ангіотензинової системи і бета-адреноблокатори;
бета-адреноблокатори та інші антиадренергічні препарати.
Уникайте, по можливості, комбінацій ІАПФ або БРА, сечогінних і НПЗП (у тому числі селективних інгібіторів ЦОГ-2 і препаратів, що продаються без рецепту, таких як ібупрофен) у зв'язку з високим ризиком розвитку гострої ниркової недостатності. Це поєднання відоме під неофіційною назвою «потрійний удар», що вживається в австралійській літературі, присвяченій охороні здоров'я. Такі комбіновані препарати мають перевагу при довготривалому лікуванні, оскільки зменшення кількості таблеток на добу підвищує комплаєнс (піддатливість) до лікування, зручніші для застосування, зменшують психологічний тиск від надмірної кількості медикаментів в умовах тривалого лікування.
Люди похилого віку
Лікування помірної або тяжкої гіпертензії знижує смертність і побічні ефекти з боку серцево-судинної системи у людей віком від 60 років.
Стійка гіпертензія
Стійка гіпертензія — це гіпертензія, яка залишається вище цільового рівня артеріального тиску, незважаючи на використання трьох антигіпертензивних препаратів, що належать до різних класів антигіпертензивних препаратів. Рекомендації з лікування стійкої гіпертензії були опубліковані у Великій Британії
Захворюваність
У 2000 році близько одного мільярда людей або близько 26 % дорослого населення світу страждало від гіпертензії.
У 1995 році за підрахунками близько 43 мільйонів людей в Сполучених Штатах мали гіпертензію або приймали антигіпертензивні препарати. Ця цифра складає майже 24 % дорослого населення США.
Діти
Кількість дітей із високим артеріальним тиском зростає.
Історичні відомості
Сучасні уявлення про серцево-судинну систему почалися з роботи лікаря Вільяма Гарвея (1578—1657). Гарвей описав циркуляцію крові у своїй книзі De otu ordis («Про рух серця і крові»). Англійський священик Стівен Гейлс вперше опублікував показники вимірювання артеріального тиску у 1733 році.
У минулому лікування так званої «хвороби напруженого пульсу» полягало у зменшенні кількості крові кровопусканні або прикладанні п'явок.
Суспільство і культура
Просвітницька діяльність
Всесвітня організація охорони здоров'я визначила артеріальну гіпертензію, або високий артеріальний тиск, як основну причину серцево-судинної смертності. Всесвітня ліга гіпертензії (ВЛГ), організація, що об'єднує 85 національних товариств і ліг з питань гіпертензії, визнала, що понад 50 % гіпертоніків в усьому світі не знають про свій стан.
Економічний тягар
Високий артеріальний тиск є найбільш поширеною хронічною медичною проблемою, з приводу якої пацієнти звертаються до центрів первинного медичного обслуговування у США. За даними Американської асоціації серця, прямі і непрямі витрати на високий кров'яний тиск склали 76,6 млрд доларів США у 2010 році.