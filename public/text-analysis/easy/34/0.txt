Гіпертонія – розповсюджена хвороба, що проявляться підвищеним артеріальним тиском, а також збільшує ризик серцево-судинних захворювань.
Україна посідає перше місце серед країн Європи за смертністю населення від серцево судинних захворювань, основною причиною яких є артеріальна гіпертензія (підвищення кров'яного тиску).
Щорічно цю хворобу вперше виявляють у 430 тисяч пацієнтів. Майже 20-25% всього дорослого населення має підвищений артеріальний тиск (показник, більший за 140/90 мм).
У нашій країні близько 12-13 млн хворих на артеріальну гіпертензію.
"Українська правда. Життя" поговорила з лікарем-кардіологом Ларисою Голюк, зокрема, розпитала у неї специфіку цього захворювання і як йому запобігти. Ви дізнаєтесь:
Що таке гіпертонія та гіпертонічний криз;
Симптоми та причини їх виникнення;
Як діагностувати і вилікувати гіпертонію;
Чи варто використовувати препарати від гіпертонії, надані за програмою "Доступні ліки".
 
Лариса Голюк, лікар-кардіолог 
Фактори, які найчастіше провокують виникнення гіпертонічної хвороби:
Надмірна вага;
Вживання в їжу солі у великих кількостях;
Малорухливий спосіб життя;
Зловживання алкоголем;
Похилий вік;
Часті стресові ситуації;
Хронічна ниркова недостатність;
Генетична схильність (якщо один з батьків хворіє на гіпертонічну хворобу, то з імовірністю у 50-60% захворіє й дитина, якщо обоє батьків – дитина матиме таку ж проблему практично у 100% випадків);
Захворювання щитоподібної або надниркової залози;
Куріння.
Тривалий час гіпертонія може протікати безсимптомно. Пацієнт часто навіть не здогадується, що у нього високий тиск, а це ускладнює перебіг хвороби.
ЯК ВИЯВИТИ ГІПЕРТОНІЧНУ ХВОРОБУ?
Симптоми гіпертонічної хвороби:
Головний біль;
Запаморочення голови;
Шум у вухах;
Тривога, занепокоєння, безсоння;
Порушення зору, миготіння "комах" перед очима;
Біль у серці;
Набряки ніг.
Щоб виявити захворювання, необхідно контролювати артеріальний тиск – перевіряти його два рази на день протягом чотирьох тижнів.
Навіть молодим людям необхідно контролювати артеріальний тиск.
Фото photographee.eu/Depositphotos
Найкраще це робити за допомогою холтер-моніторингу. Це метод, який дозволяє оцінити серцеву діяльність пацієнта в умовах дотримання звичного способу життя.
Нагадуємо: 
Оптимальний артеріальний тиск < 120/80 мм р. ст.
Нормальний артеріальний тиск – 120-129/80-84 мм р. ст.
Високий артеріальний тиск 130/139/85-89 мм р. ст.
Вирізняють такі ступені гіпертонічної хвороби
Перший ступінь – артеріальний тиск 140-159/90-95 мм р. ст.
Другий ступінь – артеріальний тиск 160-179/100-109 мм р. ст.
Третій ступінь – артеріальний тиск більше за 180/110 мм р. ст.
Також щоб діагностувати артеріальну гіпертензію необхідно зробити аналіз крові та електрокардіограму, УЗД серця та нирок, доплерографію судин шиї та проконсультуватися у кардіолога, офтальмолога і ендокринолога.