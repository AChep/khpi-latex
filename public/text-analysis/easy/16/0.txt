У Європі щонайменше третина жінок і чверть чоловіків з гострим коронарним синдромом у віці молодше 65 років мають індекс маси тіла (ІМТ) > 30 кг/м2. Оптимальним рівнем ІМТ є показник < 25 кг/м2. При наявності ІМТ, який дорівнює 30 кг/м2 та більше, а також при окружності талії > 102 см у чоловіків та > 88 см у жінок, рекомендується зниження маси тіла за допомогою дотримання низькокалорійної дієти, фі-зичної ак-тивності, а також застосування специфічних поведін-кових програм. При цьому початковим етапом має бути зниження маси тіла приблизно на 10% від початкової. Особливої актуальності цей підхід набуває у пацієнтів з артеріальною гіпертензією (АГ) та ЦД.
При наявності АГ або недостатності кровообігу слід також обмежити вживання повареної солі. На сьогодні визнаною є користь агресивної антигіпертензив-ної терапії у пацієнтів, які перенесли гострий ІМ. Ризик однаково підвищений як у пацієнтів з високим, так і з низьким АТ. Згідно з -результатами дослідження оптимальним є АТ 136/85 мм рт. ст. Хоча погіршення прогнозу у пацієнтів з систолічним АТ від 130 до 110 мм рт. ст та діастоліч-ним АТ 70-80 мм рт. ст виявляли досить поступовим. Такий результат дозволив підсумувати, що після ІМ потрібно підтримувати АТ в межах 130-140/80-90 мм рт. ст, а зниження АТ < 10/70 мм рт. ст доцільно уникати у зв’язку з погіршенням прогнозу.
Ознаки порушення вуглеводного обміну часто виявляють у пацієнтів з ІХС. Оскільки позитивний глюкозотолерантний тест є досить вагомим фактором ризику наступних серцево-судинних подій у пацієнтів, які перенесли ІМ, його слід виконувати у всіх па-цієнтів як на стаціонарному, так і на амбулаторному етапі ліку-вання. Інсулінорезистентність негативно впли-ває на ліпід-ний та вуглеводний обмін, відіграє суттєву роль у меха-нізмах системного за-палення, метаболізмі оксиду азоту, оксидативному стресі та процесах судинного ремоделювання і, таким чином, бере безпосередню участь в основних пато-генетичних ланках ураження артерій при ІХС. Паці-єн-там з ЦД необхідний ретельний конт-роль рівня глюко-зи в крові.
Хворі, які перенесли ІМ, за умов відсутності суттєвих протипоказань повинні пожиттєво отримувати ацетилсаліцилову кислоту, статини та b-адреноблокатори (b-АБ). Метааналіз Antiplatelet Trialists Collaboration виявив зменшення ймовірності реінфаркту і смерті у хворих, які перенесли ІМ, приблизно на 25%.
Впродовж найближчого року після стентування на додачу до аспірину є показаним прийом клопідо-грелу 75 мг/добу.
У кількох дослідженнях і метааналізах показано, що b-АБ зменшують смертність та ймовірність ре-інфаркту у пацієнтів, які перенесли гострий ІМ, на 20-25%. Виражене зменшення смертності у хворих з СН на фоні застосування b-АБ (бісопролол в дослід-женнях CIBIS I-II-III, карведилол в дослідженнях US Carvedilol Неагt Failure Ргоgгаm, СОРЕRNIСUS, небіволол згідно з дослідженням SENIORS) дає нові підстави для застосування цих препаратів у хворих, які перенесли інфаркт. Досвід усіх доступних досліджень дозволяє припустити, що b-АБ повинні призначатися у всіх пацієнтів, які перенесли ІМ, і у яких немає протипоказань до застосування. Бажано використовувати препарати з достатньо тривалою дією (бісопролол, небіволол або карведилол).
Докази можливого сприятливого впливу анта-гоністів кальцію (АК) слабші, ніж b-АБ. Ранні до-слідження з верапамілом і дилтіаземом дозволили припустити, що ці препарати можуть запобігати реінфаркту і смерті. У дослідженні за участі 874 пацієнтів з гострим ІМ без застійної СН, у яких проводили тромболізис, прийом дил-тіазему протягом 6 міс в дозі 300 мг/добу призво-див до зменшення кількості коронарних втручань. Вико-ристання верапамілу і дилтіазему може бути доцільним за наявності протипоказань до b-АБ, особливо при обструктивних захворюваннях дихальних шляхів. Слід застосовувати з обережністю при наявності порушеної функції шлуночків.
Дослідження дигідропіридинових АК не виявили поліпшення прогнозу виживання хворих, які перенесли ІМ, тому ці препарати повинні призначатися лише за наявності клінічних показів.
Немає доказів того, що пероральні або трансдер-мальні нітрати покращують прогноз у хворих, які перенесли інфаркт. У дослідженнях ISIS-4 і GISSI-3 не було виявлено користі від застосування нітратів через 4-6 тиж після події. Звичайно, нітрати залишаються засобами 1-ї лінії при стенокардії.
ІАПФ та блокатори рецепторів ангіотензину ІІ (БРА) безумовно показані пацієнтам зі зниженою фракцією викиду (менше 40%) та/або АГ, ЦД або хронічним захво-рюванням нирок за умови відсутності протипо-ка-зань. Необхідність їх тривалого прийому у всіх інших випадках потребує додаткових доказів.
У кількох дослідженнях встановлено, що іАПФ змен-шують смертність після перенесеного гострого ІМ із зниженою залишковою функцією ЛШ. Протягом першого року не спостерігали зменшення смертності, але в наступні 3-5 років показник знизився на 19% (з 24,6 до 20,4%). Водночас навіть протягом першого року спостерігали менше випадків виникнення реінфарктів і СН.
У дослідженні AIRE пацієнтів із клінічними або рентгенологічними ознаками СН рандомізували для терапії раміприлом в середньому через 5 днів після початку ІМ. Через 15 міс смертність зменшилася з 22,6 до 16,9% (відносне зменшення на 27%).
Дані тривалих спостережень, здійснених після досліджень ефективності іАПФ у пацієнтів, які перенесли ін-фаркт, а також результати дослідження HOPE свідчать про користь призначення цих препаратів принаймні про-тягом 4-5 років, навіть при відсутності дисфункції ЛШ. Досягнутий ефект може бути навіть більшим у пацієнтів з ЦД, які перенесли ІМ. Тривале призначення іАПФ після ІМ, подібно до аспірину і b-АБ, виправдане, якщо у пацієнтів виявлена хороша переносимість цих препаратів.
Скандинавське дослідження впливу симвастатину на виживаність (4S) чітко довело користь зниження рівня ліпідів у популяції 4444 пацієнтів зі стенокардією і/або після ІМ з рівнями ХС в сироватці крові 212-308 мг/дл (5,5-8,0 ммоль/л) після спроби застосування дієтичних заходів. Пацієнтів, які перенесли гострий ІМ, не включали в дослідження до 6 міс. Була відібрана група хворих з відносно низьким ступенем ризику. В середньому через 5,4 року загальна смертність у групі лікування симва-статином була менша на 30% (12% в групі плацебо і 8% в групі симвастатину), що при перерахунку результатів означає 33 врятованих на 1 тис. лікованих протягом цього періоду пацієнтів.
У дослідженні CARE 4159 пацієнтів, які перенесли ІМ, з рівнями загального ХС в середньому 209 мг/дл отримували правастатин 40 мг або плацебо протягом 3-20 міс після гострої події. Правастатин забезпечив відносне зниження ризику фатальних коронарних подій або реінфаркту на 24%. Подібні сприятливі ефекти спостерігали в підгрупі пацієнтів, у яких виконали реваскуляризацію міокарда.
У дослідженні LIPID близько 9 тис. пацієнтів з перенесеним ІМ або нестабільною стенокардією і рівнем ХС в широкому діапазоні (42% Ј 213 мг/дл (5,5 ммоль/л), 44% у межах 213-250 мг/дл (5,5-6,4 ммоль/л) і 13% і 251 мг/дл (6,5 ммоль/л)), які були рандомізовані та отримували 40 мг правастатину або плацебо протягом 6 років. Лікування правастатином дозволило зменшити ймовірність коронарної смерті на 24%, ризик (ре-)інфаркту — на 29%.
У дослідження гемфіброзилу (препарату з групи фібратів) включали пацієнтів з рівнями ХС ліпо-протеїнів високої щільності (ХС ЛПВЩ) Ј 40 мг/дл (1,04 ммоль/л), рівнями ХС ліпопротеїнів низької щіль--ності (ХС ЛПНЩ) Ј 140 мг/дл (3,6 ммоль/л). У па-цієнтів, які перенесли ІМ, в групі гем-фіброзилу смертність зменшилася на 24%.
Статини повинні призначатися у тому випадку, якщо незважаючи на дієтичні заходи утримується рівень загального ХС і 190 мг/дл (4,9 ммоль/л) і/або ХС ЛПНЩ і 115 мг/дл (2,97 ммоль/л). Результати дослідження HPS дозволяють припустити, що реко-мендації щодо засто-сування статинів повинні поши-рюватися навіть на пацієнтів з нижчими рівнями ліпідів, в тому числі на літніх пацієнтів, що пов’язане з незалежним ризиком зниженого ЛПВЩ і розвитком ІМ, навіть незважаючи на статинотерапію.