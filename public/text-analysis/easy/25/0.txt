Важлива складова лікування гіпертонічної хвороби – підбір та постійний прийом антигіпертензивних препаратів.
"Гіпертонічна хвороба – це хронічне захворювання, яке потребує постійного прийому препаратів, доза яких може коригуватися залежно від стадії захворювання.
Хворі повинні перебувати на диспансерному обліку у кардіолога або у сімейного лікаря з обов’язковим щорічним обстеженням", – розповідає Лариса Голюк.
Також гіпертоніки мають:
обмежити споживання деяких продуктів харчування;
дотримуватися режиму фізичного навантаження (30-45 хвилин фізичної активності 3-5 разів на тиждень);
підтримувати оптимальну вагу тіла;
відмовитись від куріння;
уникати стресових ситуації.
Також лікарі радять обмежити вживання солі до 5 грамів на день.
Відмовитись від алкоголю та зменшити вживання тваринних жирів.
Хворі на гіпертонію мають себе обмежити свій раціон. Фото SergeyNivens/Depositphotos
Відомо, що існують мікроелементи, вітаміни та продукти харчування, які корисні гіпертонікам. 
Калій (курага, горіхи, родзинки, чорнослив, апельсин, мандарин, банани, гарбуз, капуста, яблука, буряк, редька);
Магній (квасоля, зелених горох, інжир, фініки, пшениця, хліб з муки грубого помолу, горіхи, пшоно);
Вітамін В (мука грубого помолу, крупи, кукурудза, молочні продукти, яйця, морепродукти, бобові, риба, зелені овочі);
Харчові волокна (овочі, фрукти, цільне зерно, борошно грубого помолу, висівки, злаки).
ЩО ТАКЕ ГІПЕРТОНІЧНИЙ КРИЗ ТА ЙОГО ПРИЧИНИ?
Гіпертонічний криз – це раптове значне підвищення артеріального тиску (наприклад, 180/120 мм. рт. ст.), що може ускладнитися шоковим інсультом або інфарктом міокарда й привести до смерті хворого.
Основні причини виникнення гіпертонічного кризу: відмова від прийому антигіпертензивних препаратів або неправильні дози, стресові ситуації та ендокринні порушення.
Його симптоми:
Інтенсивний біль або дискомфорт за грудиною кліткою чи в ділянці серця;
Порушення мовлення, слабкість однієї руки, асиметрія обличчя;
Інтенсивний головний біль;
Погіршення зору;
Задуха;
Судоми;
Втрата свідомості.
В таких випадках потрібно негайно викликати швидку.
Швидкість зниження артеріального тиску має бути поступовою (не більше ніж 25%).
ЧИ ВАРТО ВИКОРИСТОВУВАТИ БЕЗПЛАТНІ ПРЕПАРАТИ ВІД ГІПЕРТОНІЇ?
Препарати від гіпертонії включені у перелік державної програми "Доступні ліки", які пацієнти можуть отримати безоплатно або з доплатою у найближчій аптеці за місцем проживання.
"Ці ліки переважно вітчизняного виробництва і не є оригінальними препаратами.
Однак, враховуючи важкий фінансовий стан українців, цю можливість все ж варто використовувати.