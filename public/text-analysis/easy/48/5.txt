Класична або типова стенокардія виникає передбачувано, після фізичних навантажень або сильних емоційних реакцій.
Напад стенокардії проявляється болем, що викликаний зменшенням кровопостачання на ділянці м’яза серця (ішемія міокарда). Це, як правило, триває всього кілька хвилин і легко усувається за допомогою спеціальних препаратів, наприклад, нітрогліцерину. Крім того, в медицині поширені випадки, коли пацієнт маючи ішемію міокарда, не відчуває при цьому ознаки стенокардії.
Часто стенокардія описується як «тиск» або біль, що давить. Симптоми починаються в центрі грудної клітини і можуть поширюватись на плечі або руки, шию, щелепу або спину. Причому, найчастіше по лівій стороні.
Найпоширенішими симптомами стенокардії, крім болю, є:
Підвищений, або нерегулярний ритм серця
Блідість шкірного покриву
Холодний піт
Відчуття приреченості
Страх смерті
Фактично – це ті симптоми, які людина відчуває під час серцевого нападу.
Деякі люди відчувають напади стенокардії під час сну або в стані спокою. Цей тип захворювання може бути викликаний спазмом в коронарній артерії.
Стенокардія для більшості людей не є перешкодою для нормального активного життя. Більшість людей з таким нездужанням навчились регулювати своє життя таким чином, щоб мінімізувати атаки.
Особливості больового синдрому
Під час подібного розладу серця виникає біль, що має певні особливості.
біль виникає нападами, а не по наростаючому принципу
виникає при певних умовах, обставинах, таких, як фізичні навантаження, емоційне напруження тощо
тривалість нападу рідко перевищує 15 хвилин. При тривалому нападі велика загроза розвитку інфаркту міокарда. Необхідна термінова реєстрація ЕКГ і консультація кардіолога.
починає стихати або зовсім припиняється під впливом прийому нітрогліцерину.
Причини стенокардії
Двома основними причинами стенокардії кардіологи називають спазм коронарної артерії та атеросклеротична бляшка, що утворюється в судинах. Це призводить до звуження та закупорки коронарної артерії.
Вагому роль у розвитку подібного захворювання серця відіграє атеросклероз. При цьому атеросклеротичні бляшки, розростаючись, затуляють весь прохід, по якому йде кровопостачання. Якщо людина виконує фізичні вправи або знаходиться в стресовій ситуації, то його кровообіг прискорюється. У місці, де розташована атеросклеротична бляшка, кров не може нормально пройти. Утворюється спазм. Це і веде до розвитку стенокардії.
Небезпеку становить також необтуруючий тромб, що в комплексі з атеросклеротичною бляшкою, яка розростається, призводять до сильного звуження судин. У результаті напади стенокардії частішають.
Причинами також слугують:
Артеріальна гіпотензія в кровоносних судинах веде до того, що кров надходить у серце в недостатній кількості.
Аритмія і тахікардія.
Напади часто виникають поруч з такими захворюваннями, як ниркова коліка і камені в жовчному та сечовому міхурі.
Психологічний стрес, що включає переляк та сильне горе. Розвивається в цьому випадку стенокардія напруги.
Фактори ризику включають в себе:
куріння
сидячий спосіб життя
високий кров’яний тиск, або гіпертонія
висока кількість жирів в крові або рівень холестерину
діабет
сімейний анамнез ішемічної хвороби серця
чоловіки близько 60 років
інші захворювання: тиреотоксикоз, анемія тощо
Принципи лікування стенокардії
Лікування захворювання серця відбувається консервативним та хірургічним шляхом.
Консервативне лікування стенокардії включає в себе немедикаментозну і медикаментозну терапії, що, по суті, не виключають одна одну.
Для лікування застосовуються препарати трьох груп: нітрати пролонгованої (тривалої) дії, бета-адреноблокатори і антагоністи кальцію а також антитромобоцитарні препарати. Якщо говорити про лікування без застосування медикаментів, то головними принципами тут буде лікування спеціальною дієтою, уникати сильних навантажень, стресів, берегти себе.
Хірургічні та інвазивні методи лікування проводять з метою реваскуляризація міокарда, основною задачею якого є відновлення адекватного кровопостачання серцевого м’яза. Види хірургічного лікування можуть бути наступні: балонна ангіопластика, імплантація коронарного стенту зі спеціальним покриттям і аортокоронарне шунтування.
Допомога при нападі стенокардії:
зайняти спокійне, переважно сидяче положення,
прийом під язик нітрогліцерину (протипоказання для прийому — АТ менше 100/70),
корвалол (валокардін) — 30-40 крапель для заспокоєння,
викликати лікаря.
Хворий стенокардією повинен вести здоровий спосіб життя, кинути курити, правильно харчуватися.