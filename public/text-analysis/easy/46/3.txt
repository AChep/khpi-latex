Ішемічна хвороба серця (ІХС) включає усі стани ішемії серцевого м’яза не залежно від їх патомеханізму.
Коронарна хвороба (КХ) включає стани ішемії серцевого м’яза, асоційовані зі змінами в коронарних артеріях.
КЛАСИФІКАЦІЯ
1. Класифікація коронарної хвороби
1) стабільні коронарні синдроми (хронічна коронарна хвороба):
а) стабільна стенокардія;
б) мікросудинна стенокардія;
в) стенокардія, асоційована з міокардіальними м’язовими містками;
г) вазоспастична стенокардія (син. варіантна, Принцметала);
2) гострі коронарні синдроми (ГКС).
2. Класифікація ГКС на основі вихідної ЕКГ
1) ГКС без елевації сегмента ST;
2) ГКС з елевацією сегмента ST.
3. Класифікація ГКС на основі клінічної картини, біохімічних маркерів пошкодження міокарда та ЕКГ
1) нестабільна стенокардія (НС; unstable angina — UA);
2) інфаркт міокарда без елевації сегмента ST (non-ST elevation myocardial infarction — NSTEMI);
3) інфаркт міокарда з елевацією сегмента ST (ST elevation myocardial infarction — STEMI);
4) невизначений інфаркт міокарда — зміни на ЕКГ не дозволяють однозначно діагностувати елевацію ST: блокада лівої ніжки пучка Гіса (яка існувала раніше, або нова), ритм кардіостимулятора, або якщо інфаркт діагностовано на підставі клінічних і біохімічних критеріїв, але ЕКГ записано через >24 год від початку симптомів;
5) раптова серцева смерть.
4. Класифікація інфаркту міокарда на основі еволюції ЕКГ-картини
1) інфаркт міокарда без зубця Q;
2) інфаркт міокарда з зубцем Q.
5. Клінічна класифікація інфаркту міокарда
1) тип 1 — спонтанний інфаркт міокарда в результаті ішемії, спричиненої первинною коронарною подією внаслідок ерозії, розриву або розшарування атеросклеротичної бляшки; відповідає критеріям ГКС і рекомендації щодо тактики є такими ж, як при ГКС;
2) тип 2 — інфаркт міокарда, вторинний до ішемії, спричиненої підвищеною потребою у кисні або його зниженим транспортом (найчастіші причини: аритмія, артеріальна гіпертензія, гіпотензія, анемія, спазм коронарної артерії); найчастіше це NSTEMI. У порівнянні з інфарктом міокарду 1-го типу частіше виникає у осіб похилого віку, з супутніми захворюваннями, пов'язаний з вищим ризиком ускладнень (оцінюваним за допомогою шкал ризику) і гіршим коротко- і довготерміновим прогнозом. Тактика при інфаркті 2-го типу полягає, перш за все, в елімінації чи обмеженні впливу факторів, які спричиняють дисбаланс між потребою міокарда в кисні і транспортуванням кисню.
3) тип 3 — раптова серцева смерть (смерть виникла раніше, ніж була можливість провести забір зразків крові, або в період, який передував вивільненню до крові серцевих біомаркерів);
4) тип 4a — ЧКВ-асоційований інфаркт; тип 4б — інфаркт, спричинений тромбозом стента; тип 4в — інфаркт, асоційований із рестенозом;
5) тип 5 — АКШ-асоційований інфаркт.