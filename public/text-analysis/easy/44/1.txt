Незважаючи на значні успіхи медицини, спостерігається зростання захворюваності на серцево-судинну патологію, в тому числі іше-мічну хворобу серця (ІХС).
Пацієнт, який переніс гострий ІМ, після виписки потребує ретельного амбулаторного сп в ремоделювання міокарда, формування серцевої недостат-ності (СН), оскільки доведеним є факт про розвиток повторного ІМ у 8-10% пацієнтів впродовж річного спостереження з більшою ймовірністю смертності, ніж в загальній популяції.
Основними факторами, що впливають на віддалений прогноз у хворих, які перенесли ІМ, вважають:
1) тяжкість атеросклеротичного ураження коронарних артерій (з наявністю спонтанно рецидивуючої або індукованої ішемії міокарда);
2) стійке порушення скоротливої функції лівого шлуночка (ЛШ);
3) наявність рецидивуючої аритмії (у таких пацієнтів відмічають високий ризик розвитку раптової серцевої смерті ).
Метою лікування хворих з ІМ є попередження смерті, зменшення дискомфорту, обмеження пошкодження міокарда, оптимізація гемодинаміки, покращання толерантності до фізичних навантажень і вплив на прогноз, що реалізується через чотири основні фази лікування — невідкладна допомога (рання стратифікація ризику, знеболення, профілактика зупинки серця), ранні заходи (реперфузійна терапія з метою попередження розширення зони некрозу (extension) та раннього ремоделювання (myocardial remodeling), усунення ранніх ускладнень — насосної недостатності, шоку і життєво небезпечних аритмій серця), подальші заходи з метою подолання ускладнень, які виникають пізніше, оцінка ризику та профілактика прогресування ІХС, повторного ІМ, СН та смерті.
Успішність амбулаторного етапу ведення пацієнта після перенесеного ІМ залежить від проведеної реваскуляризації міокарда Так, наприклад в Німеччині, хірургічні втручання при гострому ІМ виконують у 81% випадків.
Особливої уваги потребують пацієнти, у яких ревас-ку-ляризація міокарда не проводилася. Наявність післяінфарктної стенокардії, недостатності кровообігу, гемодинамічно значимих аритмій є абсолютним показником до інтервенційної або хірургічної ревас-ку-ляризації.
Важливим напрямком амбулаторного лікування у пацієнтів, які перенесли ІМ, є модифікація способу життя.
Важливими заходами профілактики серцево-судинної патології є усунення основних факторів ризику: припинення куріння, зниження рівня холестерину (ХС), ефективний контроль рівня АТ та глюкози у крові, нормалізація ваги.
Дані епідеміологічних досліджень свідчать про те, що куріння підвищує ризик нефатального ІМ у 2 рази, рап-тової смерті — у 2-4 рази.
Згідно з даними досліджень, пацієнти, які ніколи не курили, мають в 2 рази нижчий ризик смерті після першого гострого ІМ порівняно з курцями. Проте особи, які кинули курити до/після першого ангінозного нападу мають також суттєво знижений ризик. У дане дослідження включено 1521 пацієнта з ІМ віком до 65 років, яких в стаціонарі опитували щодо ставлення до куріння через 3-6 міс, 1-2 років, 5 років, 10-13 років амбулаторного спостереження. На госпі-таль-но-му етапі виявлено 418 па-цієнтів, які ніколи не курили, 305 — -курили, але кинули до гос-піталізації, а 798 — були активними курцями. За час спостереження, який склав 12,2 року, померло 427 па-цієнтів. Ризик смерті у пацієнтів, які ніколи не курили, на 43% нижчий, серед тих, які кинули курити до госпіталізації — на 50% нижчий, а в тих, які кинули курити після — на 37% нижчий. Навіть зменшення кількості викурюваних сигарет на 5-й день пов’язано із зниженням ризику смерті на 18% (p < 0,001). Адекват-ний контроль АТ, відсутність цукрового діа-бету (ЦД) та проведення ЧКВ мали приблизно однаковий вплив на прогноз, так само як і відмова від куріння. Якщо пацієнт отримує лікування з приводу ІМ і продовжує курити, то ефек-тивність терапії знижується на 30%.
Мета дієти хворого, який переніс ІМ, — сприяти прискоренню відновлювальних процесів у міокарді і функціональної здатності серця зі зниженням навантаження на серцево-судинну систему, попередженням прогресування атеросклерозу, збільшенням маси тіла, нормалізацією рухової функції кишечнику, що суттєво знижує віддалений ризик. Низькокалорійну дієту слід рекомен-дувати пацієнтам з ожирінням з ме-тою нормалізації маси тіла.
Ожиріння є однією з найважливіших проблем у хворих, які перенесли ІМ, в тому числі при розвитку СН.