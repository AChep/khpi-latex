Сучасний багатопрофільний медичний центр «Ехокор» позбавить від нападів стенокардії та поверне радість життя із здоровим серцем.
Вчасна та кваліфікована діагностика допоможе виявити істинну причину нездужання Вашого серця. На базі отриманих результатів, кардіолог розробить відповідний план лікування, зменшить можливість розвитку захворювання.
Стенокардія – небезпечний стан, що при невідповідному лікуванні та нехтуванні симптомами, може призвести до вкрай важких ситуацій. Щоб цього не сталось, треба звернутись до спеціалістів медичного центру «Ехокор» одразу, як Ви зауважили збій в роботі серця.
Лікування захворювання стенокардії в нашому медичному центрі «Ехокор» включає кілька етапів.
На початку проводиться обстеження пацієнта і виявлення причин розвитку нападів стенокардії. Ця безболісна та ефективна процедура допоможе за короткий термін визначити причини нездужання та підібрати ефективне лікування.
Далі кардіолог обирає метод лікування. Лікування нездужання серця проводиться консервативним та оперативним методами. Вибір методу лікування стенокардії залежить від клінічної реакції на первісну медикаментозну терапію.
Контроль за станом пацієнта та його серцево-судинної системи здійснюється за допомогою сучасної апаратури, що дозволяє в короткий термін отримати результати та вчасно відреагувати на мінімальні зміни.
Що таке стенокардія?
Стенокардія – це термін, що описує біль у грудях, викликаний ішемією міокарда. Цей стан виникає в результаті нестачі кисню, що надходить до серцевих м’язів, найчастіше в результаті атеросклерозу коронарних судин.
Назва захворювання походить від грецьких слів «stenos» и «kardia», що дослівно перекладається як звуження або здавлювання серця. В народі хвороба більш відома як грудна жаба, оскільки стародавні народні повір’я стверджують, що «жаба» – це відьма, яка приносить різні хвороби.
Характерними для захворювання є раптові напади болю в області серця різної інтенсивності та тривалості. Напад стенокардії може виникати в результаті фізичного чи розумового навантаження, під впливом стресу та інших подразнюючих факторів. Цей клінічний синдром проявляється почуттям дискомфорту, стискаючими болями у грудній клітині, які локалізуються найчастіше за грудиною і можуть віддавати в ліву руку, шию, нижню щелепу, верхню третину живота.
Таке захворювання серця зачіпає і чоловіків, і жінок, як правило, в середньому віці. Хоч статистика стверджує, що у чоловіків стенокардія трапляється частіше, за жінок, особливо у віці 60 років.
Запишіться на прийом за телефоном
38 (032) 232-95-85
або заповніть форму On-line:
ЗАПИС НА ПРИЙОМ
Різновиди захворювання
Як і будь-яке захворювання, особливо серця, стенокардія може проявлятись по-різному. В залежності від факторів ризику, що спричиняють захворювання, віку, статі та інших чинників, таке нездужання серця поділяють на кілька різновидів:
Захворювання проявляється вперше, симптоми при цьому можуть виникати протягом місяця, після чого настає або регрес, або захворювання переростає у стабільну або в нестабільну стадію
Стенокардія напруги (вона ж стабільна) — напади повторюються регулярно, після фізичного або емоційного виснаження. Стенокардія напруги вважається найтиповішим видом цього захворювання. ­­­­­­­­­­­­­­­­­­­­
Нестабільна стенокардія, або прогресуюча. Такі напади відбуваються, переважно, несподівано. Деколи, навіть, в стані спокою. Відрізняються сильним болем в грудях. Це досить небезпечна форма, що вимагає госпіталізації, оскільки несе в собі високий ризик розвитку захворювання інфаркту міокарда.
Варіантна стенокардія, що найчастіше виникає в нічний час внаслідок спазму судин. Це досить рідкісне захворювання, що може бути відстежене на ЕКГ.
Прояви та симптоми захворювання
Хвороба чи симптом?
Стенокардія одночасно є захворюванням, тобто формою ішемічної хвороби серця, і клінічним синдромом.
У першому випадку найбільш частою причиною стенокардії служить атеросклероз коронарних артерій, що призводить до значного звуження їх просвіту, а, отже, до неможливості адекватного кровопостачання міокарда. Синдром стенокардії при незмінених артеріях характерний, насамперед, для аортальних вад.