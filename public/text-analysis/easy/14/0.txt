Зазвичай більшість людей, у яких виникають болі в ділянці серця, не поспішають до лікаря. Пані Марто, у яких ситуаціях варто звертатися за допомогою до фахівця?
Потрібно розрізнити, коли є необхідність чим швидше звернутись до поліклінічного кардіолога, а коли негайно викликати швидку. До кардіолога необхідно звернутися, коли біль за грудиною чи в ділянці серця виникає у вигляді стискаючих болей, носить хвилеподібний характер (то стискає, то відпускає), виникає на фоні фізичного чи емоційного навантаження. Може віддати в міжлопаткову ділянку, ліву руку, іноді нижню щелепу. Але не є тривалим і зникає в спокої, тоді варто чим швидше іти до кардіолога. Але коли біль стає інтенсивним, нестерпним, тривалим, тоді не зволікайте – негайно викликайте швидку допомогу, бо може статися інфаркт, який може спричинити смерть.
Які процедури ви проводите тут в Центрі св. Луки тим, хто звернувся по допомогу?
Фактично, тут ми можемо провести повний спектр обстеження. На прийом до кардіолога завжди бажано приходити зі «свіжою» кардіограмою. Пацієнт може її зробити у нашому кабінеті – одразу ж її розшифровуємо.
Також у нас є можливість зробити УЗД серця, добовий моніторинг тиску (для тих, хто хоче знати який у нього тиск протягом доби). Проводимо всі потрібні лабораторні дослідження крові: загальний аналіз крові та сечі, біохімічні аналізи, аналіз на глюкозу. Крім того, ми можемо запропонувати людині пройти тредміл тест – це ЕКГ-проби з дозованим фізичним навантаженням. Він рекомендується тільки за порадою фахівця і у нас є змога його провести.
Пані Марто, порадьте, будь ласка, нашим читачам, як попередити виникнення серцево-судинних захворювань.
Для того, щоб попередити виникнення серцево-судинних захворювань потрібно – тепер це дуже модно і популярно – вести здоровий спосіб життя. Він складається з трьох таких складових:
Дотримання правильного харчування (не вживати надмірно жирної, смаженої, сильно соленої їжі), якщо м’ясо, то пісне, багато овочів, достатньо, але не забагато фруктів, достатня кількість питної води – щодня її потрібно вживати по 30-50 мл на 1 кг ідеальної ваги тіла.
Маємо вести активний спосіб життя. Займатися не те щоб спортом, але хоча б фізкультурою, яка людині до душі – це може бути банальна зарядка, плавання в басейні чи навіть пішки пройтися до роботи це вже позитивно. А взагалі, на день людина повинна робити хоча б 10 – 15 тисяч кроків. Сьогодні є спеціальні крокоміри, тому контролювати це не складає великих труднощів. Якщо є така можливість, дуже корисними є заняття в басейні, також можна практикувати легкий біг.
Дотримуватись режиму дня. Спати не менше 7-8 год, допізна не засиджуватись біля комп`ютера, не сприймати близько до серця негативну інформацію, робити добро іншим. Я щиро переконана, що вберегти своє серце здоровим насправді легко. Для цього необхідно просто щодня намагатися піклуватися про нього!