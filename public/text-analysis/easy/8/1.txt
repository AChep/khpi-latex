Артеріальна гіпертензія
Артеріальна гіпертензія (АГ) - це патологічний стан організму, що проявляється стійким підвищенням артеріального тиску: систолічного — до 140 мм. рт. ст. і вище, діастолічного — до 90 мм рт. ст. і вище. Існує ще різновид підвищення артеріального тиску (АТ), коли систолічний тиск > 140, а діастолічний < 90 мм рт. ст.1 В основному на сьогоднішній день причина розвитку даного захворювання (есенціальної форми), на частку якого припадає близько 95%, поки не встановлена. Класичний етіопатогенез цієї патології включає декілька теорій виникнення артеріальної гіпертензії. Серед них виділяють нейрогенну теорію, де основна роль в розвитку патологічного процесу відводиться ЦНС. Згідно об'ємно-сольовий теорії, коли первинно порушується видільна функція нирок за рахунок затримки в організмі натрію і води, відбувається збільшення хвилинного об'єму серця (ХОС) і об'єму циркулюючої крові (ОЦК). Як правило, до появи різних ускладнень, артеріальна гіпертензія досить часто протікає без яких-небудь симптомів, а єдиним її проявом є підвищення АТ. Перші скарги пацієнтів з'являються після ураження органів-мішеней1. Основний метод дiагностики - контроль за рiвнем АТ, який вимiрюють непрямим аускультативним методом за допомогою сфiгмоманометра. Допомагає також дослiдження очного дна. Лікування комплексне і передбачає: 
досягнення та підтримання цільового рівня АТ – <140/90 мм рт. ст.; 
модифікацію факторів ризику (припинення тютюнопаління, дотримання здорової дієти, обмеження вживання солі та алкоголю, підвищення фізичної активності тощо); 
ефективне лікування супутніх клінічних станів (цукрового діабету, гіперхолестеринемії тощо).
Як правильно виміряти тиск
Артеріальна гіпертензія не має особливих симптомів, переважно вони загальні, такі як головний біль, запаморочення. Виявити хворобу можна, вимірюючи тиск.
Аби визначити, який у вас артеріальний тиск потрібно обов’язково поміряти тиск на обох руках. Хоча така ситуація трапляється рідко, але є імовірність, що тиск на різних руках буде відрізнятися. Різниця до 10 одиниць – це норма.
Верхній тиск – це тиск викиду серця. Нижній – це тиск опору судин, у котрі серце намагається влити кров.
За даними ВООЗ: артеріальний тиск понад 130/80 – це вже гіпертонія.
Кожному варто навчитися правильно вимірювати тиск. Це потрібно робити зранку і ввечері. Не можна вимірювати тиск зранку, одразу після прокидання. Варто почекати 20-30 хв. Не можна міряти тиск так само після фізичного навантаження.
Для найточніших замірів людину треба покласти у комфортне крісло і вже тоді вимірювати.