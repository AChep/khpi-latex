Що таке артеріальна гіпертензія (АГ)
Це захворювання, коли артеріальний тиск не приходить у норму. У здорової людини після фізичного чи емоційного перенавантаження тиск підіймається, проте за певний час він повертається до норми. Якщо ж тиск не приходить до норми і залишається підвищеним – це так звана есенціальна АГ.
Гіпертонія збільшує ризик серцевого нападу та інсульту. Хвороба не має чітко виражених симптомів. Часто АГ є спадковою.
Артеріальний тиск (АТ) різний протягом дня. Найнижчий він під час сну і піднімається після прокидання. З віком важливо постійно вимірювати тиск, причому двічі на день. Також це варто робити і молодим людям, які схильні до хвороби, або ж мають супутні хвороби, які супроводжуються підвищеним артеріальним тиском.
Що призводить до АГ
До артеріальної гіпертензії призводять такі хвороби, як атеросклероз, цукровий діабет, захворювання щитоподібної залози.
"Неймовірно непоправної шкоди завдає тютюнопаління. У сигаретах, як відомо, тютюну є обмаль, а різні смоли і ароматизатори у надлишку", – зазначив лікар, серцево-судинний хірург Андрій Ярка.
Циграки – пряма дорога до АГ
Люди, які зловживають кавою, також у високій зоні ризику. До цієї ж категорії належать і любителі тонізуючих напоїв, так званих енергетиків.
Пам’ятайте: звичайна кухонна сіль – це біла смерть!
Надмірне вживання кухонної солі є прямим шляхом до розвитку АГ,
– попереджає Андрій Ярка
Сіль варто максимально обмежити у своєму раціоні
Тож редакція 24 Каналу наполегливо радить зменшити у своєму раціоні кількість готових страв, а також додавати менше солі до домашньої їжі. Смакові якості страв можна покращити завдяки травам. Усього на кілька мг менше солі – і це в геометричній прогресії зменшує ризик хвороби.
Ще однією провідною причиною, яка призводить до артеріальної гіпертензії, є стрес.
Хронічна втома і стрес, цукровий діабет – це вже нові епідемії 21-го століття, з якими нам доведеться навчитися жити,
– зауважив медик.
Читайте також: Все про цукровий діабет: перші симптоми, профілактика і фактори ризику
Одним з головних сприятливих факторів АГ є ожиріння. Не варто плутати надвагу і ожиріння. Зауважимо, ожиріння – це, коли Індекс маси тіла понад 30.
Ожиріння дуже небезпечне!
Отже основні причини артеріальної гіпертензії:
куріння;
надмірне вживання солі, кави, енергетиків, алкоголю;
стреси;
ожиріння.
До вторинної АГ відносять гіпертонію, що є наслідком захворювання інших органів та систем (зокрема нирок, наднирників та щитоподібної залози).
Хто у групі ризику
Найчастіше артеріальну гіпертензію мають люди за 45 років. Але це не означає, що молоді люди можуть не боятися недуги. Навіть діти та підлітки потрапляють у групу ризику! Здебільшого це пацієнти із вторинною артеріальною гіпертензією.
Особливо небезпечним є підвищення тиску у молодих людей. Якщо у людини 17-45 років підвищився тиск – їй необхідно терміново звертатися до лікаря. Причина такого порушення здебільшого органічна. У такому випадку тиск може підніматися до дуже високих позначок.
Якщо молода людина помітила у себе підвищений тиск – не можна заспокоюватися, це небезпечний сигнал. Коли підвищився тиск, поміряйте його ще раз за годину-дві. Якщо не зменшується, а росте – поспішайте до лікаря.